<!DOCTYPE html PUBLIC "-//W3C//DTD XHTML 1.0 Transitional//EN"
"http://www.w3.org/TR/xhtml1/DTD/xhtml1-transitional.dtd">

<html>
<head>
<link rel="stylesheet" href="style/general.css" type="text/css" media="all" />
<meta http-equiv="Content-Type" content="text/html; charset=utf-8">

<title>Nekem8</title>
</head>
<body>

<h1>NEKEM 8</h1>

<p>Szerzők: Hadházi László és Litkai Gergely.</p>
<p>Forrás: <a href="http://villanyallat.index.hu/index.php?fun=nekem8">http://villanyallat.index.hu/index.php?fun=nekem8</a></p>

      <h1>Tíz jótanács az elkövetkezendő büfészezonra</h1>
      <p>Itt a nyár, kinyitottak a III. osztályú vendéglátóipari egységek. Fontos 
        tudnunk azonban, mire kell vigyáznunk, mifajta szalmonella és egyéb járványgócoktól 
        kell magunkat távoltartani. Következzen tehát… </p>
      <p>1. Nem minden döglött, ami étel. </p>
      <p>2. Ha nem mozog, attól még gyanakodjunk. </p>
      <p>3. A büfés is ember, de sosem téved a saját kárára. </p>
      <p>4. Két lába van a csirkének, kirántva azonban minimum négy. </p>
      <p>5. A Hot dog nevét vegyük komolyan. </p>
      <p>6. Egy liter narancsléből hígítás nélkül másfél liter narancslé adható 
        el, ügyesen kimérve, tíz liter narancslé áráért. Ez nem jelenti azt, hogy 
        pluszban ne hígítanák a narancslevet. </p>
      <p>7. Az összeadás szubjektív művelet. </p>
      <p>8. Ha nem kérünk csípőset, akkor is rak bele büdöset.Ha büdöset nem rak 
        bele, meg sem kérdezi a csípőset. </p>
      <p>9. Nincs frissen sült, csak gyors mikró. </p>
      <p>10. A gépi kólát is emberek csinálják. </p>      <h1>Nyolc dolog, ami legjobban fáj egy balett-táncosnak </h1>
      <p>1. Nyújtás közben a sarka beleakad az arany fülkarikájába. </p>
      <p>2. Pont azután csörren meg a partner telefonja, miután három méter magasra 
        feldobta. </p>
      <p>3. Az előadás előtt derül ki, hogy csak harmincnyolcas cipő van, a lába 
        viszont negyvenkettes. </p>
      <p>4. A frissen felmosott színpadon egy két méteres ugrás után csinálja 
        meg az első spárgáját, ám ezután 25 öltéssel kell összevarrni. </p>
      <p>5. A rendező ragaszkodik hozzá, hogy a Hattyúk tavában az XL-s méretű 
        herceg is S-es cicanaciban táncoljon. </p>
      <p>6. A kardtánc közben a kardhüvely beszorul a lába közé, majd amikor ezt 
        követően tehetetlenül térdel, egy tatár lendületből, spiccel beleugrik 
        a szájába. </p>
      <p>7. Partnere háromszor próbálja meg lendületből felemelni, de mind a háromszor 
        a feje fölött van egy erkély. </p>
      <p>8. Annak ellenére, hogy az első őszi előadáson húsz percig kell spiccen 
        állnia, egész nyáron nem vágta le a lábkörmeit. </p>
      <h1>Nyolc biztos jel, hogy Ön agresszív a vezetésben </h1>
      <p>1. A jobbkéz szabály helyett inkább a biztosítója nevét adja meg. </p>
      <p>2. Halálfejet rajzolt a tükrön fityegő vaníliás wunderbaumra és szöges 
        nyakörv van a bólogató kutyán </p>
      <p>3. Az egész kézfején csak a középső ujja van lesülve. </p>
      <p>4. Kézfékes kanyarral áll be a mozgássérült parkolóba, és utána felajánlja 
        a parkoló őrnek, hogy megmutatja rajta, hogy lett mozgássérült. </p>
      <p>5. Meg akar ölni minden Suzukist, de legalábbis rátolatni vonóhoroggal. 
      </p>
      <p>6. Eddig négyszer próbálták elvenni a jogosítványát, de mind a négyszer 
        erősebb volt. </p>
      <p>7. Az irányváltás fékcsikorgással és hangos dudálással jelzi. </p>
      <p>8. Közlekedési pontjainak számításakor lefagyott a BM központi számítógépe, 
        azóta több ezer ember nem tud pasziánszozni. </p>
      <h1>A 8 leghülyébb rekordkísérlet</h1>
      <p> 1. Egy levegővel a Fujira és vissza.</p>
      <p> 2. A világ tíz legmagasabb hegycsúcsának meghódítása, fogkefe és fésű 
        nélkül. </p>
      <p>3. A Déli Sark két láda sörön, mert jobban csúszik. </p>
      <p>4. Szabad tüdővel a Mariana-árokban. </p>
      <p>5. Egy zokniva a Szaharán át. </p>
      <p>6. A legtöbb eltöltött óra az Interneten védőháló nélkül. </p>
      <p>7. 80 nap alatt föld körül rükvertzben </p>
      <p>8. Alagút átúszás bekötött szemmel, csúcsforgalomban éjjel, fekete ruhában.. 
      </p>      <h1>8 legrosszabb dolog, ami megtörténhet egy kerékpártúrán. </h1>
      <p>1. Egy pihenő alatt a kerékpárokról ellopják az összes nyerget.</p>
      <p> 2. Hegymenetben mindig szembe fúj a szél. Ereszkedéskor pedig hátulról. 
      </p>
      <p>3. Az első defekt során kiderül, hogy a javítóklészlet csak traktorbelsőt 
        és egészségügyi gumit tartalmaz. </p>
      <p>4. Aki félpucéran teker leég, aki pulóverben, hőgutát kap. Aki pedig 
        mindkettőt megúszta, azt megcsípi egy darázs. </p>
      <p>5. A pénzfeldobással kisorsolt túravezető véletlenül kettőt lapoz az 
        útikönyvben, ami miatt 30 km-en ét bokáig érő homokban kell gázolni az 
        Andrássy kastélyhoz, amit 40 éve lebontottak. </p>
      <p>6. Este a sötétben egy katonai gyakorlótéren verik fel sátraikat, ahol 
        minden hajnalban éles lőgyakorlatot tartanak. </p>
      <p>7. Egy tiszapart csárdában összekeverednek a csomagok a vizitúrázókéval, 
        így a másnapi felhőszakadást nem esőkabátban, hanem mentőmellényben kell 
        átvészelniük. </p>
      <p>8. A túra végére lábai annyira elszoktak a járástól, hogy a lépcsőházban 
        ötször esik el a liftig, és a szomszédok azt gondolják, hogy részeg. </p>      <h1>8 legrosszabb dolog, ami vizitúrán előfordulhat</h1>
      <p>1. Az alacsony vízállás miatt, a háton kell vinni a kenut. </p>
      <p>2. Nem fér el a tizenkét láda sör, és amikor a két hajó közé kötözik 
        a partmenti vendéglőből lopott vasasztalt, elsüllyednek. </p>
      <p>3. Valamennyi kempingben este diszkót tartanak, ezért csak napközben 
        lehet aludni. Éjjel viszont tilos vízreszállni, úgyhogy elcserélik a hajókat 
        egy platós Ifára, hogy azzal folytassák Tisza túrát. </p>
      <p>4. A folytonos esőzés miatt nem lehet száraz gallyat gyüjteni, ezért 
        hidegen állítják össze a lecsót és a halászlét is, amitől mindenki hasmenést 
        kap. </p>
      <p>5. Az evező úgy feltöri mindenkinek a tenyerét, hogy három napig nincs 
        ember, aki egy konzervet ki bírna nyitni. </p>
      <p>6. Mivel elmaradtak a többi túrázótól, megkérnek egy jetsky-st, hogy 
        segítsen utólérni a többieket, de 160-nál mindenki kiugrál félelmében. 
      </p>
      <p>7. Olyan sok a szúnyog, hogy igazoltatásnál senkit sem ismernek fel a 
        vizirendőrök. </p>
      <p>8. Véletlenül beleeveznek a a célfotóba a kajak kenu eb-n. </p>      <h1>8 legrosszabb mondat, amit a strandon ismerkedéskor mondhatunk </h1>
      <p>1. Azért napozok zokniban, mert itt annyi mindent el lehet kapni. </p>
      <p>2. Te nem izzadsz a műszálas cuccokban, mert én hihetetlenül bepállok 
      </p>
      <p>3. A gyerekek ott játszanak a medencében, megmutassam őket? </p>
      <p>4. Tetszik a tested, úgyhogy ha nem akarsz, nem kell beszélgetnünk. </p>
      <p>5. Ha veszel magadnak egy virslit, meghívlak a mustárra. </p>
      <p>6. Anyámmal vagyok, de bármikor elmehetek a büfébe. </p>
      <p>7. Ne haragudj, Józsi vagyok, vállalkozó, leejtettem a kocsikulcsom. 
        Egy Mercédesz csillag van rajta, nem láttad véletlenül? </p>
      <p>8. Ha akarod, végigúszom a 25 méteres medencét egy levegővel. </p>      <h1>A Nyolc legrosszabb mondat egy fizetőpincértől </h1>
      <p>1. 4.312.020 ft, maradhat? </p>
      <p>2. Kivegyem a legyet, vagy hozzak egy másik levest is? </p>
      <p>3. Volt egy ásványvíz, 6200. KAPTAM EGY tízezrest, ha tetszik adni egy 
        százast, visszaadok ötszázat. </p>
      <p>4. Ja, és ha baj lenne az eperlevessel, tessék inni sok folyadékot! </p>
      <p>5. A két üveg bordeauxi azért nem jön ki négyezerből, mert az 1789 nem 
        az ára, hanem az évjárata. </p>
      <p>6. Köszönöm, de nem fogadhatok el borravalót, amíg nincs meg az ANTSZ 
        jelentés. </p>
      <p>7. A gombapörkölt receptjét megtalálják a Poirot Tiranában nyomoz 24. 
        oldalán, </p>
      <p>8. Hazaviszik a kutyának?! Be van oltva szopornyica ellen? </p>      <h1>A 8 legrosszabb mondat, amit szakításkor mondhatunk </h1>
      <p>1. Ne haragudj, amikor megláttalak, még nem tudhattam, hogy szoláriumban 
        dolgozol. </p>
      <p>2. Az az igazság, a végén már anyádat is jobban szerettem. </p>
      <p>3. Tudom, hogy tíz év után fáj a szakítás, de Arsenal meccs van este 
        a tévében, úgyhogy hello. </p>
      <p>4. Biztos nem lettél volna rossz az ágyban, ha kipróbáljuk.</p>
      <p> 5. Tudod, azt szerettem meg a legjobb barátnődben, hogy mennyivel jobban 
        megértette a veled kapcsolatos problémáim, mint te. </p>
      <p>6. Ha akarod, még utoljára ihatsz a jaffámból, de csak a saját szívószáladdal. 
      </p>
      <p>7. A ruháiddal nem kell foglalkoznod, már tegnap kidobtam őket. </p>
      <p>8. Kifizetnéd akkor a vacsorát? </p>      <h1>8 ok, ami miatt jó atomerőmű szomszédságában lakni. </h1>
      <p>1. Nincs szükség mikrohullámú sütőre, az ételt elég beletenni egy fazékba, 
        és ha az erőmű felől fúj a szél öt perc alatt ropogós. </p>
      <p>2. A közeli tavacskánál télen is kellemes strandidő van. </p>
      <p>3. Nem terem parlagfű, mert a gyakori tüntetések alkalmával mindet letapossák 
        a környezetvédők. </p>
      <p>4. Háború esetén nem kell azon izgulni, hogy vajon minket is bombáznak-e. 
      </p>
      <p>5. Olcsó az ingatlan, mégse veszik meg németek. </p>
      <p>6. Izgalmasabb a kertészkedés, és hatlábú kutyánkkal szerepelhetünk a 
        Fókuszban. </p>
      <p>7. Sose fogy ki a melegvíz. </p>
      <p>8. Ha véget ér a tévéműsor, valamit akkor is sugároznak. </p>      <h1>Teendők betörés esetén</h1>
      <p>A rendőrség nem rajong az öntevékenységünkért, ha bűncselekmény áldozata, 
        vagy felfedezőjeként akcióba kezdünk, mert mint mondják, többet árthatunk, 
        mint, maga az elkövető. Okulásképp felsoroljuk, mi a teendő, ha azt észleltük, 
        betörő dúlta fel otthonunkat. </p>
      <p> 
        <ul>
          <li> 
            <p>A bűncselekmény felfedezését követően azonnal zárja kulcsra az 
              ajtó, ha a tettes még a helyszínen tartózkodik, ne tudjon elmenekülni. 
            </p>
          </li>
          <li> 
            <p>Ha kényelmetlennek találná, hogy minden a feje tetején áll, rendet 
              rakhat, mire megjönnek a zsaruk, de csak azokat a tárgyakat tegye 
              a helyére, és törölgesse meg, amelyeket biztos, hogy az elkövető 
              nem fogdosott. </p>
          </li>
          <li> 
            <p>Készítsen fényképeket a feldúlt lakásról, és kínálja fel, jó pénzért 
              valamelyik bulvár lapnak! </p>
          </li>
          <li> 
            <p>Számolja össze a megmaradt pénzét, főzzön kávét, és szaladjon el 
              a boltba ropiért, mert a helyszínelők mindig fáradtak és éhesek.</p>
          </li>
          <li> 
            <p> Az orgazdaságból származó, elektronikai cikkeit és a tiltott szereket 
              hordja le a pincébe. </p>
          </li>
          <li> 
            <p>Mielőtt értesíti a rendőröket, érdeklődjék a szomszédoknál, mert 
              lehet, hogy csak az előző élettársa jött vissza néhány itt felejtett 
              holmijáért.</p>
          </li>
        </ul>
      </p>      <h1>Tíz legelkeseredettebb mondat az ellenőrökkel és a kalauzokkal kapcsolatban 
      </h1>
      <p>1. Meggyújtana, miután viking szertartás szerint leöntöttem magam benzinnel 
        és ráfeküdtem a gyűjtőjegyekből rögtönzött máglyára? </p>
      <p>2. 12 gyermekem van, és abból három összenőve, és megbüntetne, mert nincs 
        érvényesítő matrica a diákomon? </p>
      <p>3. Egy napja járt le a bérletem, na és akkor mi van? Szaddam Husszein 
        több tízezer ember haláláért felelős, azt mégsem diktálja be a lakcímét. 
      </p>
      <p>4. Olvasta Dantétól a Poklot? Az ellenőrök karszalagjuknál fogva lógnak 
        egy huzatos átjáróban, miközben egy kénszagú ördög azt üvöltözi a fülükbe 
        tíz centiről, hogy jegyeket, bérleteket kérem ellenőrzésre. </p>
      <p>5. Megbüntet, amikor Miskolcra utazom? Nem hallott még Kelet-Magyarország 
        felzárkóztatásáról? </p>
      <p>6. Ha nem lenne magán karszalag, amőbának nézném. </p>
      <p>7. Pályaválasztási tanácsadáson mi volt a másik alternatíva, az öngyilkosság? 
      </p>
      <p>8. Természetben nem lehet fizetni? Én például hamvasztómester vagyok 
        az Újköztemetőben. </p>
      <p>9. Mi indította el a pályán? Egy Hitler portréfilm? Azt hittem nincs 
        élet az agyhalál után, de azért köszönhetett volna. </p>      <h1>8 jó tanács bálozóknak</h1>
      <p>1. Azokon a bálokon, ahol a meghívón feltüntetik ajánlott viseletként 
        a szmokingot, jelmezként se vegyen föl bézbólsapkát illetve cégemblémás 
        pólót szabadidőruhája alá, hisz néhány konyak után, anélkül is kiderül 
        majd, hogy ön a király. </p>
      <p>2. Ha utálja a bálokat, nyomban támadja meg a szépségkirálynő választás 
        eredményét amennyiben az ön párja lett a győztes, mert a fődíj mellé általában 
        jár egy két személyre szóló meghívó egy másik unalmas bálba. </p>
      <p>3. Lehetőleg ne azonosuljon teljesen farsangi jelmezével, mert a bulinak 
        egyszer vége, és másnap csak néz majd, mint hal a szatyorban, amikor megtudja, 
        hogy a Cassanovaként elcsábított apáca, és ez a ronda, bajuszos némber 
        itt az ágyban egy és ugyanaz a személy. </p>
      <p>4. Ha csak későn vette észre, hogy kinőtte tavalyi Batman ruháját, a 
        Szupermen öltöny pedig összement, és már nincs idő új jelmezt készíteni, 
        akkor egyen egy tál bablevest, vegyen kezébe egy teniszütőt, legyen ön 
        Szeles Mónika. </p>
      <p>5. Szeretőivel még az álarc leple alatt sem illik dicsekedni, mert maskarában 
        sohasem tudható, kinek a férjét világosítja fele akaratlanul. </p>
      <p>6. A vendégek megérkezése előtt ne csak az értékesebb bútorokat vonja 
        be vízhatlan fóliával, hanem az érzékenyebb család tagokat is! </p>
      <p>7. Ha úgynevezett "férjvadász" hölgyeket is vár partijára, akkor óvszereit 
        tartsa magánál, és ne a fürdőszoba szekrényben, mert ha ezek megtalálják, 
        képesek kiszurkálni azokat. </p>
      <p>8. A mentők és a tűzoltók telefonszámait fluoreszkáló festékkel fújja 
        a mennyezetre, hogy majd hanyatt fekve is jól láthassa! A zsarukat meg 
        úgy is mindig kihívja valaki. </p>      <h1>8 legrosszabb dolog, ami bútorvásárlás közben megtörténhet. </h1>
      <p>1. Az Erika heverő kipróbálása közben ön elalszik, majd a bolt dolgozói 
        lefényképezik, és felrakják az Internetre, amint csorgó nyállal hortyog. 
      </p>
      <p>2. Az összecsukható vendégágy becsípi mindkét kézfejét, és hiába kiabál 
        segítségért, mert mindenki a csodaedény bemutatót hallgatja a vevőszolgálati 
        pultnál. </p>
      <p>3. A megrendelt hat fekete bőrszék helyett öt fehér érkezett, amiből 
        egynek nincs ülőkéje, négy pedig nem bőr, és nem szék. </p>
      <p>4. Fél napig nyomogatja egy beépítet szekrény gombjait, mert azt hiszi 
        teherlift. </p>
      <p>5. Az alagsorban megvett előszobafalhoz, a harmadikon lehet akasztót 
        kapni, de ha előbb az akasztót veszi meg, akkor a mire leér az alagsorba, 
        az előszobafal elfogy, és utánrendelés nincs. </p>
      <p>6. Csak otthon derül ki, hogy a lapra szerelt, tizenkét személyes ebédlőgarnitúra 
        otthon összeállítva, finn szauna ház, mivel rossz útmutatót csomagoltak 
        hozzá. </p>
      <p>7. Rossz végéről nézte a szabó centit, amikor lemérte az új bútort, így 
        a négy méter hetvenes munkalap csak átlósan fér be a háromötvenes konyhába, 
        a tálaló pedig sehogy. </p>
      <p>8. A frissen vett, strapabíró kókusz szőnyeg annyira büdös, hogy elájul 
        tőle vezetés közben. </p>
      <h1>8 ok, ami miatt valaki elmegy ellenőrnek</h1>
      <p>1. Nincs bérlete. </p>
      <p>2. Vonzza a rend, a fegyelem és a karszalag. Más mozgalom keretében azonban 
        ez törvényellenes lenne. </p>
      <p>3. Imád lazázni azzal, hogy nem kapaszkodik a buszon, sőt még tud pincérpénztárcán 
        is írni. </p>
      <p>4. Nem tud mit kezdeni a bálás áron vásárolt 23 darab műszálas kék nadrágjával. 
      </p>
      <p>5. Imád adj király katonát játszani a mozgólépcső tetején.</p>
      <p> 6. Az olyan laza beszólásokat, mint például akkor várjuk meg a rendőrt, 
        jegyeket bérleteket kérném felmutatni, vagy a most vagy leszáll vagy megállítom 
        a metrószerelvényt máshol nem tudná használni. </p>
      <p>7. Ez az egyetlen módja, hogy tini lányokat rángathasson a hátizsákjuknál 
        fogva. </p>
      <p>8. Biztonsági őrnek túl gyenge, postásnak túl buta, totózóba pedig túl 
        agresszív. </p>
      <p>&nbsp;</p>      <h1>Legrosszabb mondatok, amit a lány mondhat a fiú szüleinél elköltött 
        első ebéd alatt </h1>
      <p>1. Amikor két néger pasassal éltem együtt, mindig kihűlt a leves. </p>
      <p>2. Édesanyám jobban főz, de mivel felelősebb pozícióban van, mint a tiéd, 
        kevesebb ideje jut rá. </p>
      <p>3. Köszönöm, nem kérek bort, csak kocsmában iszom, és most úgyis onnan 
        jövünk. </p>
      <p>4. Nem is tudtam, hogy már vidéken is van kábeltévé. </p>
      <p>5. Csak a szex köt össze minket, de azért kösz az ebédet. </p>
      <p>6. Az előző pasim sokkal jobb volt, csak messze lakott, meg ellenezte, 
        hogy eladjuk a gyereket Amerikába. </p>
      <p>7. Laci azt mondta, hogy már ideje lenne ránk íratni a házat. </p>
      <p>8. Nem, 17 éves korom óta már nem vagyok házas. </p>      <h1>8 legrosszabb dolog, ami fűnyírás közben megtörténhet </h1>
      <p>1. Az önjáró fünyíró beszabadul a nappaliba, és a subaszőnyeg közepén 
        romlik el. </p>
      <p>2. Miután elvágta a hosszabbító zsinórját, foggal tépi le a szigetelést 
        a kábelről, egy tócsában állva. </p>
      <p>3. A kertészkedés közben elejtett mobilját a fünyíró előbb találja meg, 
        mint ön. </p>
      <p>4. A kertészkedés közben elejtett metszőollóját is a fünyíró találja 
        meg előbb, de a metszőolló az erősebb. </p>
      <p>5. Minden elektromos gépet le kell állítani a házban, mivel az összes 
        hosszabbító szükséges a fünyíráshoz. </p>
      <p>6. Csak sötétben tud füvet nyírni, mert a kerti dugaljba csak az éjszakai 
        áramot kötötték be </p>
      <p>7. A centrifugamotorból barkácsolt fünyíró olyan magas fordulatszámú, 
        hogy felemelkedik a levegőbe, és csak a díszsövény tetejét tudja levágni. 
      </p>
      <p>8. A térdig érő gazban lefullad a gép, amikor megtalálja azt a két természetvédőt, 
        akik tavaly nyár óta várják, hogy megakadályozhassák a fünyírást. </p>      <h1>8 legrosszabb dolog, ami egy grillpartin történhet </h1>
      <p>1. Miután a részeg tűzmester másfél liter benzinnel gyújt be egy kiló 
        faszenet, a tűzoltók DNS minta alapján azonosítják. </p>
      <p>2. Faszén hiányában a Nők Lapja 1998-2002-es évfolyamaiból kísérel meg 
        parazsat sikeríteni a haveroknak. Az asszony hazaérkezése után azonban 
        csak a hangulat lesz az. </p>
      <p>3. A tűz élesztésére használt kínai hajszárító még a hús megsülte előtt 
        agyonvágja a szakácsot. </p>
      <p>4. A húsok úgy ráégnek a grillrácsra, hogy csak dörzsi szivacs és ultrás 
        víz segítségével lehet szervírozni. Ezt a házigazda meg is teszi. </p>
      <p>5. Amikor két órányi várakozás után, kicsit pityókásan felugrik a kempingszékből, 
        az a nyakára szorul és a tűz közelébe érve kigyullad. </p>
      <p>6. A grillvilla kizárólag arra alkalmas, hogy a húsokat döfködés közben 
        a rácson keresztül belepasszírozza a tűzbe. Ennek ellenére Ön nyolc szelet 
        húst kísérel meg beleszúrásos módszerrel megfordítani. </p>
      <p>7. A parti után csak két szobában kell festetni, ahol nyitva maradt az 
        ablak. </p>
      <p>8. Szervítozás előtt, négy órányi heroikus küzdelem után Ön véletlenül 
        egy teli doboz Chemotox sprét ejt a tűzbe, amikor megpróbálja a környék 
        rovarvilágát semlegesíteni. A robbanást ugyan túléli, de a verést nem. 
      </p>
      <p>+1:</p>
      <p>A vasárnapi hússütés szövődményeként kötőhártya-gyulladás, asztma és 
        a hasmenés egyszerre támadja meg. Egyedül a nagy mennyiségű belélegzett 
        aktív szénnek köszönheti, hogy a köhögés nem jár tragikus következményekkel… 
      </p>
      <h1>Nyolc biztos jel, hogy ön egy magyar focicsapat szurkolóinak keménymagjához 
        tartozik </h1>
      <p>1. Minden meccsen háttal áll a pályának, ha addig nem tartóztatták le. 
      </p>
      <p>2. Ha fekete ruhát vagy sípot lát, reflexszerűen megindul a nyálelválasztása.</p>
      <p> 3. Ön szerint mindenki cigány, aki nem az Ön csapatának drukkol </p>
      <p>4. Azt hiszi, hogy partjelző azért van a pályán, hogy ne kelljen a tribünre 
        köpni a szotyolát. </p>
      <p>5. A bűnügyi hírekben nézi meg a meccsösszefoglalókat. </p>
      <p>6. Úgy tudja, hogy az első félidőnek mindig tíz sörrel az aluljáró szétverése 
        után van vége. </p>
      <p>7. Azt hiszi, hogy a meccset az nyeri, aki több sörösüveggel talál el 
        egy lovasrendőrt. </p>
      <p>8. Véleménye szerint, Isten olyan színű, amilyen a csapata. </p>      <h1>Inflagranti </h1>
      <h2>Nyaranta - talán a meleg, talán a lengébb öltözködés eredményeként - 
        gyakoribbak a spontán házasságtörések, és sajnos nő a tettenérések száma 
        is. <br>
        Bár - hangsúlyozom - velem ilyesmi még nem történt, mégis átérzem férfitársaim 
        pánikhangulatát, akiket a sors nem kímélt meg az inflagranti élményétől. 
        <br>
        Borzasztó érzés lehet meztelenül állni egy ruhás szekrényben, hallgatni 
        a váratlanul hazatérő férj számonkérését, és nagyon nehéz lehet ilyenkor 
        megtalálni a szavakat, melyek esetleg oldanák a feszültséget, pedig egy 
        frappáns mondattal talán kivághatnánk magunkat szorult helyzetünkből. 
        Különösen, ha a férjnek van humorérzéke. <br>
        Halljuk hát azt az öt mondatot, amelyet soha ne mondjanak egy féltékeny 
        férjnek, meztelenül előlépve, ruhás szekrényből. </h2>
      <p>- Drága fiam, hát nem ismersz meg, én vagyok a te rég nem látott édesanyád. 
      </p>
      <p>- Jó napot, én volnék az új albérlő, tetszik a szekrény, kiveszem. </p>
      <p>- Mit bámulsz öreg, nem láttál még molylepkét? </p>
      <p>- Nem tudom, hogyan történhetett, de a maguk szekrényében állt meg a 
        lift. </p>
      <p>- Jó napot kívánok, menetjegyeket, bérleteket kérem felmutatni! </p>
      <p>- Elnézést, jó felé megyek a Moszkva tér felé? </p>      <h1>Legrosszabb mondatok, amit a fiú mondhat a lány szüleinél elköltött 
        első ebéd alatt</h1>
      <p> 1. Köszönöm, nem kérek, inkább megmelegíteném, amit édesanyám főzött. 
      </p>
      <p>2. Nem baj, hogy nem okos Kati, arra ott van Zsuzsa, a feleségem. </p>
      <p>3. Tudom, hogy az apuka bőrös iparművész; nem lenne valami hulladék, 
        amiből szado-mazo ruhát tudnánk varrni? </p>
      <p>4. Kicsit nehezen oldódom, de a pszichológusom szerint 10 év börtön után 
        ez természetes. </p>
      <p>5. Eleinte szokatlan volt, hogy a lányuk tart el, de így legalább nem 
        kell a többi női ügyfelemmel foglalkoznom, csak ha zsebpénzre van szükségem 
      </p>
      <p>6. Egy dögkútnál dolgozom biztonsági őrként, úgyhogy fogadják szeretettel 
        ezt a kis birkabelsőséget! </p>
      <p>7. Örülök, hogy Judit lehet a hatodik, akivel összeköthetem az életem, 
        biztos jó anyja lesz mind a nyolc gyerekemnek. </p>
      <p>8. Tudják impotens vagyok, de ahogy hallom, a lányuknak is a postás volt 
        az apja. </p>
      <h1>8 legrosszabb mondat, amit a stewardess mondhat, miután mindkét hajtómű 
        leállt a repülőn 10000 méter magasan </h1>
      <p>1. Kérem, ne üljenek át másik helyre, hogy ne nehezítsék meg az azonosítást. 
      </p>
      <p>2. Kérem, mellőzzék a dohányzást, mert hamarosan úgysem kapnak levegőt. 
      </p>
      <p>3. Amennyiben van pilóta a fedélzeten, kérjük, ne saccolgassa a mellette 
        ülőknek a túlélési esélyeket. </p>
      <p>4. Kedves utasaink, a törzsutas pontokat a lezuhanás esetén nem tudjuk 
        a végcélig jóváírni. </p>
      <p>5. Hölgyeim és uraim, sajnos a kapitány most nem tud önökkel beszélni, 
        mivel egy vastag könyvet olvas a hasonló vészhelyzetekről. </p>
      <p>6. Jelenleg 10-9-8-7-6 ezer méteren repülünk. </p>
      <p>7. Rióban a hőmérséklet 28 fok, sajnos az Atlanti-óceán, ahova zuhanunk, 
        viszont csak 6. </p>
      <p>8. Köszönjük, hogy velünk utaztak, reméljük, legközelebb messzebbre jutunk. 
      </p>
      <h1>8 legjobb dolog abban, ha Anettka lenne a TV elnök </h1>
      <p>1. Nem lennének munkanélküliek az Anettka médiastúdió végzősei.</p>
      <p>2. Papp Endre egy szál bajuszban olvashatná a híreket, miközben a háttérben 
        Petra dévajkodik Fidel Castro képével.</p>
      <p>3. Mindenki vezethetne műsort, akinek nincs bőrallergiája. </p>
      <p>4. A politikai műsorok annyira interaktívak lennének, hogy az első húsz 
        telefonáló meg is verheti a vendéget. </p>
      <p>5. A késő esti sávban végre önüldöző művészek helyett felszabadultan 
        zongorát poroló meztelen droidok lesznek láthatók. </p>
      <p>6. Olyan új műsorelemek lennének, mint Reggeli torna Antal Imrével, Erotikus 
        ébresztő Csala Zsuzsával vagy az Aradszky László megmondja a tutit és 
        CD hangon énekel. </p>
      <p>7. Anettka végre nem szerepelne többet egy csatornán sem. </p>
      <h1>Nyolc dolog, amit a vízisíedző sosem mond el neked </h1>
      <p>1. A motorcsónak vezetők üvöltetik a zenét, és sosem fordulnak vissza. 
      </p>
      <p>2. Nyolcvan kilométer per óra felett nem lehet fájdalommentesen spárgázni. 
      </p>
      <p>3. A víz is csúszik. </p>
      <p>4. Kanyarodáskor a beton hullámtörőn csak a haladók tudnak átugratni, 
        a kezdők fejjel nekicsapódnak. </p>
      <p>5. A sílécért neked kell visszaúsznod, ha elhagyod. </p>
      <p>6. A filmekben a két tartályhajó között elsiklást négy kamarával veszik 
        fel, öt felvétel során. </p>
      <p>7. Nyolcvannál teljesen más élmény, amikor a szemedbe repül egy sirály. 
      </p>
      <p>8. Az életmentő mellény, akár a repülőn, csak akkor ér valamit, ha élve 
        kerülsz a vízbe. </p>
      <h1>Nyolc legrosszabb dolog, ami a szóbeli érettségin történhet veled </h1>
      <p>1. Éjszaka tényleg mindent megtanultál, de másnap délután négykor ébredsz. 
      </p>
      <p>2. A matek pót szóbelin nem tudsz megnevezni egy egy és három közötti 
        prímszámot, amikor az egész bizottság bent van. </p>
      <p>3. Elhűlve veszed észre, hogy az elnök és az a kopasz, tahó, Ladás, akit 
        reggel elküldtél a francba, mert rád dudált, amikor elégördeszkáztál a 
        pirosnál, ugyanaz a fickó. </p>
      <p>4. A tételek kihúzása után kiderül, hogy földrajz helyett, végül mégis 
        az oroszt választottad érettségi tárgynak. </p>
      <p>5. Amikor kiderül, hogy mégis névsorrendben kell bemenni, az ijedségtől 
        pont akkor eszed le magad az otthonról hozott tojásos, paprikás szalámis 
        kenyérrel. </p>
      <p>6. Az elnöktől tudod meg, hogy Scipio Africanus nem nemi betegség, akármennyire 
        is erősködsz. </p>
      <p>7. Sikeresen kihúzod az egyetlen tételt, amit hibátlanul megtanultát, 
        de örömödben akkorát üvöltesz, hogy szájzárat kapsz. </p>
      <p>8. Amikor bemondod a nevedet, véletlenül leköpöd az elnököt.</p>
      <h1>Nyolc legrosszabb dolog, ami a természetgyógyásznál történhet az emberrel 
      </h1>
      <p>1. A varázsvesszővel kiszúrja a szemed, pedig lumbágóval mentél oda. 
      </p>
      <p>2. A felírt gyógynövénytea keverékben vegeta és grill fűszerkeverék is 
        szerepel. </p>
      <p>3. Mivel a doktor nem beszél magyarul, tolmácsra van szükség, a két órás 
        kezelés végén azonban a tolmács gyógyul meg. </p>
      <p>4. Amióta az akupunktúrás kezelés tart, nem tudsz folyadékot inni, mert 
        kifolyik a lyukakon. </p>
      <p>5. 42 féle gyógyszert írnak fel, mert írisz diagnosztika közben nem vetted 
        le a napszemüveged. </p>
      <p>6. Kozmikus energia átadás közben leég a szemöldököd, és lábadra sül 
        a műszálas tornacipő. </p>
      <p>7. Miközben a telihold idején aranyered kakastollal ecseteled az erkélyen, 
        kijönnek a szomszédok. </p>
      <p>8. A számla összege para úton négy nullával bővül a kiállítástól a pénztárig. 
      </p>
      <p>&nbsp;</p>      <h1>8 legrosszabb dolog, ami az úszásoktatáson történhet 
      </h1>
      <p>1. A víz alatt nem hallod az oktató utasításait, 
        viszont egyszer sem sikerül a víz fölé jönnöd. 
      </p>
      <p>2. Mivel a medence húszszor húsz méteres, úgy 
        tűnik, nincs optimális megoldás. </p>
      <p>3. Nem megfelelő kondíciód miatt háromból 
        kétszer már a víz alatt megpróbálsz 
        levegőt venni. Ebből egyszer sajnos sikerül is. </p>
      <p>4. Az úszómester nem ugrik utánad, mert mozgásodból 
        azt hiszi, hogy a szabad tüdős búvár tanfolyamra 
        jöttél. </p>
      <p>5. A kabinod kulcsa már az első órán a mélyvíz 
        közepén esik ki fürdőnadrágod zsebéből. 
        A kabinos ötszáz forintért megmondja, hogy nincs pótkulcsa. 
        Ekkor bánod meg, hogy decemberben kezdted el a tanfolyamot. </p>
      <p>6. Még a vízilabda döntő kezdetére sem 
        sikerül kievickélned az úszódeszkával 
        a vízből, pedig már négy sörösüveggel 
        dobtak fejbe. </p>
      <p>7. Amikor először próbálsz átúszni 
        a kötél alatt, a túloldalán beszorulsz egy 120 
        kilós nő alá. </p>
      <p>8. Már az első fejesnél rossz irányba indulsz. 
        A nyugdíjas házaspár, akire csukott szemmel rázuhantál, 
        beperel szexuális zaklatásért. </p>
      <h1>8 legrosszabb mondat, amit egy állásinterjún mondhatunk </h1>
      <p>1. Ne haragudjon mielőtt a hosszadalmas bemutatkozásba fognánk, elárulná, 
        hogy meglehet-e nekem a havi nettó ötszáz? </p>
      <p>2. Áj inglis hihetetlen, und dajcs vundersőn! </p>
      <p>3. BKV ellenőrként a marketing kommunikáció számos elemével ismerkedtem 
        meg, ami a világ legnagyobb üdítőital gyártó cégénél is hasznos lehet. 
      </p>
      <p>4. Egy korsó kevertnél nem iszom többet egy nap, csak ha esik. </p>
      <p>5. A pszichiáterem szerint a mániás depressziómnak jót tesz a felelősségteljes 
        munka, ezért jelentkeztem váltókezelőnek. </p>
      <p>6. Bocs, az ajtó előtt levettem a cipőm, nem akarom összejárni a szőnyegpadlót. 
      </p>
      <p>7. Én személyzeti vezetőnek jelentkeztem ehhez a céghez, valószínűleg 
        az Ön helyére. </p>
      <p>8. Nyolc évet ültem sikkasztásért, higgye el, tudom, mekkora felelősség 
        főkönyvelőnek lenni. </p>
      <h1>Nyolc legrosszabb mondat esküvőn </h1>
      <p>1. Aki elkapja a művirág csokrot, hozza vissza, mert vissza kell vinnünk 
        Marika néni sírjára. </p>
      <p>2. És most halljuk Vangelistől a tűzszekereket a veresegyházi asszonykórus 
        előadásában. </p>
      <p>3. Amit mi vettünk hűtő 40 ezerrel volt több a fritőzüknél, mégis két 
        sorral előbb ülnek. </p>
      <p>4. Tedd el jól a házassági anyakönyvi kivonatot, amikor Gizivel váltunk, 
        négy napig kerestem. </p>
      <p>5. Akarod -e Gabriellát házastársadul? Is. </p>
      <p>6. Gyermekeim, a házasság nehéz dolog, többek között ezért mentem inkább 
        papnak. </p>
      <p>7. Csókoljátok meg egymást, de a nyelv a szájban marad! </p>
      <p>8. Az itt megjelent Béla, László és Mariann házasságot akarnak kötni, 
        kérném mégis, előbb gondolják át, hogy ki jött fél tizenegyre. </p>      <h1>8 legfontosabb hitvallás egy multinál</h1>
      <p>1. Hiszek a cégben, mert megérteni úgy sem tudom. </p>
      <p>2. Hiszek a vezetőimben, mert pár száz rugóval többet keresnek és valamivel 
        el kell nyomnom az emiatt érzett gyűlöletet. </p>
      <p>3. Hiszek a termékünkben, mert látni még sosem láttam. </p>
      <p>4. Hiszek a marketing osztályban, mert létezésüknek eddig még semmilyen 
        más bizonyítékát nem adták. </p>
      <p>5. Hiszek a csapatmunkában, mert én semmit sem csinálok. </p>
      <p>6. Hiszek az információs technológiában, mert különben nem tudnék napi 
        6 órát internetezni. </p>
      <p>7. Hiszek a személyzeti osztályban, mert valahogy engem is fölvettek. 
      </p>
      <p>8. Hiszek a Cola automatában, mert vízből 6 féle üdítőt tud készíteni. 
      </p>
      <h1>Nyolc biztos jel, hogy ön egy zsúfolt albérletben lakik </h1>
      <p>1. Reggel arra ébred, hogy az éjszakai műszak már az ágya előtt toporog. 
      </p>
      <p>2. A nő, akivel az előző éjszakát töltötte, és ön között reggelre már 
        van egy kétgyermekes házaspár a Pesten vendégeskedő nagyszülőkkel, egy 
        négy tagú balmazújvárosi gimnazista-különítmény, akik a szomszéd szobában 
        lakó hat tagú család ismerőseiként laknak itt átmenetileg az érettségiig 
        és a felesége, aki elvileg hazaköltözött a szüleihez. </p>
      <p>3. Reggel a fürdőszoba előtt sorszámot osztanak. 10-es sorszám fölött 
        büdös marad. </p>
      <p>4. Csak azért lesz homoszexuális, mert abban az ágyban vannak a legkevesebben. 
      </p>
      <p>5. A hűtőben sosem találja a műzlis joghurtját, de az ott lakó jakutföldi 
        illegális bevándorlók tagadnak. </p>
      <p>6. A zuhanyozóban 42-féle egzotikus gombás betegséget lehet elkapni, 
        amelyből három még a zuhanyozó papuccsal is végez. </p>
      <p>7. Bármennyi tejet vesz, az másnap reggelre elfogy. Ha alkoholos filccel 
        megjelöli a dobozt, dobozt és az alkoholos filcet sem találja másnap. 
      </p>
      <p>8. A betörővel négy napig használnak közös fogkefét. </p>      <h1> 8 jótanács autósoknak</h1>
      <p>1. Vezetése közben tilos alkoholt fogyasztani, mert kilötyög. </p>
      <p>2. Aki baleseteknél lassít, hogy bámészkodjon, az mindenkit feltart, 
        és köcsög. Dobjon ki sebhintőport és kötszert, majd gyorsítson, mielőtt 
        dugó okozna! </p>
      <p>3. Ha a közlekedési lámpa zöldet mutat, fékezzen, mert bármelyik pillanatban 
        sárga lehet! </p>
      <p>4. Ha közlekedési lámpa már sárga, taposson a gázba, mielőtt pirosra 
        vált! </p>
      <p>5. A megkülönböztető jelzést használó járművek hangja idegesítő, ezért 
        ne akadályozza őket, ne vonja magára a mentők figyelmét, feküdjön nyugodtan, 
        és csak akkor szóljon, ha ismer rövidebb utat a kórházig! </p>
      <p>6. Mielőtt autóba ül, igyon vörös bort, az nem látszik a vérben! </p>
      <p>7. Aki vezetés közben az irányjelző karral bénázik erre-arra, az nem 
        tud kellő figyelmet fordítani az útviszonyokra, és így nem veszi észre 
        a jó lábú csajokat a járdán. Felesleges indexelnie, ha kanyarodás előtt 
        használja a dudát. </p>
      <p>8. Vezessen mindig a járdán, mert a balesetek többnyire az úttesten történnek! 
      </p>
      <h1>A világ nyolc legbüdösebb dolga </h1>
      <p>1. Halpiac négy napos áramszünet után. </p>
      <p>2. Kizárólag ételszínezékből és természetazonos aromából előállított 
        erdőmester fagyi. </p>
      <p>3. Lejtőn felfelé, százhússzal égő Trabant, tetején egy megrakott fagyasztóval. 
      </p>
      <p>4. Kínai second hand büfé. </p>
      <p>5. Gyermeknapkor megtalált jégtánc kettős. </p>
      <p>6. Csipkerózsika szája ébredés után. </p>
      <p>7. 12 darab vaníliás wunderbaum egy szippantós kocsi műszerfalán. </p>
      <p>8. Román bevásárló buszban elhelyezett műtrágyás szatyor, öt napos nagyrédei 
        várakozás után. </p>
      <h1>8 legrosszabb hír, amit az előszezoni nyaralás alatt kaphatunk </h1>
      <p>1. Az utazási iroda, amellyel utaztunk megszűnt. </p>
      <p>2. Az utazási iroda, amellyel utazunk, nem is létezett. </p>
      <p>3. Az ország, ahova megérkeztünk, nem is létezik. </p>
      <p>4. A velünk utazó tamil menekültek jegye szól a kamion ablakos részébe. 
      </p>
      <p>5. Az apartman, ahol a szállásunk van, még épül, ráadásul úgy tudják, 
        hogy mi fogjuk felépíteni. </p>
      <p>6. A szállodában 10-ből 8 ember vérhast kapott, ezt az a kettő meséli 
        el, akit most engedtek el a helyi gerillák váltságdíjért cserébe. </p>
      <p>7. Leszálláskor tudjuk meg, hogy rossz helyre érkeztek a csomagjaink, 
        sajnos a reklamációnál kiderül, hogy a csomagok vannak jó helyen. </p>
      <p>8. A három hetes nyaralásra 200000 forint váltópénzzel érkezünk, de az 
        illető országban csak üveggyöngyöt és dollárt fogadnak el. </p>      <h1>Hírnév</h1>
      <p>Egyes sztárok akkor váltak híressé, amikor megváltoztattak valami fontosat 
        életükben. (Pl. Ricky Martin levágatta a haját Deák Bill Gyula a lábát 
        stb.) </p>
      <p>Ha ön is sztár akar lenni, először változtasson nevet! </p>
      <p>Azt a legkönnyebb. Egy művész ádáz ellensége az ismeretlenség, ezért 
        olyan nevet kell találni, amit könnyen megjegyez bárki. <br>
        Íme néhány javaslat. </p>
      <p>
        <ul>
          <li> 
            <p>Jackie Gin </p>
          </li>
          <li> 
            <p>Robert Szeizmograf</p>
          </li>
          <li> 
            <p> Alan Lámpa </p>
          </li>
          <li> 
            <p>Johnny Motor </p>
          </li>
          <li> 
            <p>Leslie Metro</p>
          </li>
          <li> 
            <p> Thomas Vulkán</p>
          </li>
          <li> 
            <p> Erika Laptop </p>
          </li>
          <li> 
            <p>William Enkefalograf </p>
          </li>
          <li> 
            <p>Phillip Wecker</p>
          </li>
          <li> 
            <p> Adam Triatlon </p>
          </li>
          <li> 
            <p>Eugen Microphone</p>
          </li>
          <li> 
            <p> Sarah Tévé </p>
          </li>
          <li> 
            <p>David Szántóföld </p>
          </li>
          <li> 
            <p>Ritchard Windows Nt </p>
          </li>
          <li> 
            <p>Mary Kánaán </p>
          </li>
          <li> 
            <p>Szilvia Zokni </p>
          </li>
          <li> 
            <p>Suzan Mobil </p>
          </li>
          <li> 
            <p>Judy Görkorcsolya </p>
          </li>
          <li> 
            <p>Randy Sztatoszkóp </p>
          </li>
          <li> 
            <p>George Geiger-Müller </p>
          </li>
          <li> 
            <p>Bill Kilincs</p>
          </li>
        </ul>
      </p>
      <h1>Mi az a 8 rémes dolog, ami megtörténhet veled, ha egy lánnyal az uszodában 
        randizol</h1>
      <p>1. Az öltözőben veszed észre, hogy véletlenül a papád fecskenadrágját 
        hoztad magaddal. </p>
      <p>2. Amikor feljön a víz alól, a gyerekek visítva kimenekülnek a medencéből. 
      </p>
      <p>3. Amikor feljössz a víz alól, az úszómester kimenekít a medencéből, 
        és mesterséges légzést akar adni. </p>
      <p>4. Kiderül, hogy eddigi összes pasijának a nevét magára tetováltatta, 
        és neked már nem maradt hely. </p>
      <p>5. Nekifutsz, hogy ugorj egy fantasztikus fejest, de megcsúszol, és ráspárgázol 
        a startkőre. </p>
      <p>6. Ugrasz egy imponáló startfejest, de bevered a fejed a medence aljába, 
        és lecsúszik a fürdőnadrágod. </p>
      <p>7. Amikor ki akar jönni a vízből, a természetvédők visszalökdösik. </p>
      <p>8. Amíg a víz alatt elveszített a fürdőnadrágodat keresed, összejön az 
        úszómesterrel. </p>
      <h1>8 biztos jel, hogy valakit hátrányosan érint a meleg szezon beköszönte 
      </h1>
      <p>1. Akármilyen "has ki" pólót is vesz fel, nem tudja feledtetni a "mell 
        be" összbenyomást. </p>
      <p>2. Miután vége a zakós szezonnak, kiderül, hogy nincs válla. </p>
      <p>3. A műszálas NDK necctrikóban úgy néz ki, mint amikor egy hálós szatyorba 
        belejtenek 3 kiló disznóhájat. </p>
      <p>4. Rövid szoknyában úgy tűnik, mintha a lábai metszenék egymást és a 
        jobb combja, a bal vádlijában folytatódna. </p>
      <p>5. Az alakformáló répanaci levetése után dereka és combjai körmérete 
        másfélszeresére gyarapodik. </p>
      <p>6. Erős lábszőrzete miatt a hétvégi kirándulások alkalmával többször 
        rálőnek, és egy jeti is ráizgul. </p>
      <p>7. A tapadós naci körvonalazza, hogy elővigyázatossági okokból nyáron 
        is bundabugyit hord, ráadásul férfi. </p>
      <p>8. Hiába próbálja levetni az egész télen hűségesen szolgáló szőrmekucsmát, 
        mert kiderül, hogy haja. </p>
      <h1>A nyolc legrosszabb dolog, ami megtörténhet, ha beleszeretsz egy lányba</h1>
      <p>1. Rád ismer, hogy te vagy az, aki a múltkor, a buszon piszkálta az orrát. 
      </p>
      <p>2. Nem tetszel neki, viszont a ronda barátnőjének nagyon is. </p>
      <p>3. Elmeséli, hogy eddig minden fiúval első szóra ágyba bújt, de mától 
        új életet kezdett. </p>
      <p>4. Elmondja, hogy nyolc macskája van. Neked viszont szőrallergiában szenvedsz... 
      </p>
      <p>5. Van már pasija, aki milliomos élsportoló, és második lett az év arca 
        versenyen. </p>
      <p>6. Meghívatja magát egy baromira drága étteremben, és aztán közli, hogy 
        nem tetszel neki. </p>
      <p>7. Az első csók után derül ki, hogy az unokatestvéred. </p>
      <p>8. Míg fűzöd a fejét, végig mosolyog, de csak otthon veszed észre, hogy 
        azért mert majonézes a hajad. </p>
      <h1>Buszvezetők nyolc pontja</h1>
      <p> 1. Ha elöl kopaszodsz, növeszd a hajad a derekadig. </p>
      <p>2. Szürke cipőhöz kizárólag fehér zoknit vegyél, mert különben nem érvényesül 
        a boka felett 10 centivel érő kék nadrág. </p>
      <p>3. Soha ne mondd be a következő megállót, vagy ha igen, hörögj a mikrofonba, 
        mint Török Ádám, négy korsó sör után. </p>
      <p>4. A megálló előtt tíz méterrel érd el a legmagasabb sebességet, hogy 
        a tíz méteren be tudj mutatni egy hatásos fékezést. Ennek csak akkor van 
        értelme, ha legalább 80 álló utas van a buszon, különben nem vagy elég 
        vagány. </p>
      <p>5. Ha menet közben kollégákkal beszélgetsz, egyáltalán ne lassíts a kanyarban. 
      </p>
      <p>6. Minél idősebb ember fut a busz után, annál közelebb az orrához csukd 
        be az ajtót. Ha kerekes szatyorral fut, még a nyitott ajtóval elindulást 
        is megkockáztathatod. </p>
      <p>7. Miközben az utcán nézed a csajokat, lehetőleg rángasd a kormányt és 
        cöcögtesd a sűrített levegőt. </p>
      <p>8. A garázsjáratos táblát csak annyira feltűnően helyezd ki, hogy az 
        utasok többsége már csak a mosóban jöjjön rá, hogy rossz buszra szállt. 
      </p>
      <h1>Nagy család</h1>
      <p>Előre jelzések szerint 2050- re majdnem tízmilliárd ember él majd a földön, 
        csakhogy mi európaiak kevesebben leszünk, mint most vagyunk. </p>
      <p>Ennek csökkenésnek megakadályozására már születtek különféle ötletek, 
        ideák. </p>
      <p>Mi az ügy érdekében most csak annyit tennénk, hogy felsoroljuk azt a 
        tíz dolgot, amik miatt jó lehet nagycsaládban élni. </p>
      <p>1. A kinőtt ruhák mindig jók valakire. </p>
      <p>2. Az egykék ritkábban verik meg gyerekeinket. </p>
      <p>3. Fűtéskimaradás esetén egy helyiségbe gyűlve, csökkenthetjük fagyveszélyt. 
      </p>
      <p>4. Ikreknek elég egy bérlet. </p>
      <p>5. Ritkábban jönnek vendégek, mert félnek a viszontlátogatástól. </p>
      <p>6. Egy családtag mindig tudja, hol a távirányító, vagy kinél volt utoljára. 
      </p>
      <p>7. Étteremben gyorsabban szolgálnak ki mielőbbi távozásunk reményében. 
      </p>
      <p>8. Bár kevesebb jut, de gyakrabban van szülinapi torta. </p>
      <p>9. Könnyebb betolni az autót. </p>
      <p>10. Állandóan meleg a vécé ülőke. </p>
      <h1>A 8 legrosszabb dolog, ami napozás közben megtörténhet Önnel</h1>
      <p>1. A 200 faktoros napvédő olyan erősen veri vissza a fényt, hogy férje 
        megvakul, ráadásul a holdról csak a kínai fal és ön látszik. </p>
      <p>2. 12 órát napozik hason majd utána egy hétig esik. </p>
      <p>3. A napernyő leszúrásakor derül ki, hogy oda már játszásiból leástak 
        egy apukát. </p>
      <p>4. Csak 8 órányi hason napozás után veszi észre, hogy haverjai a hátára 
        raktak egy melltartót.</p>
      <p>5. A fényvédelem hiánya miatt annyira hámlik, hogy este egy az egyben 
        ki tud bújni a bőréből, mint egy kígyó.</p>
      <p>6. Túlszteroidozott mellizma akkora árnyékot vet, hogy a hasa vagy az 
        arca mindig fehér marad. </p>
      <p>7. 20-as uv faktorú napszemüvege miatt véletlen a szomszéd utcai harcos 
        feleségét keni be. </p>
      <p>8. Csak akkor döbben rá, hogy olvasó szemüvegben napozik, amikor már 
        ég a szempillája. </p>
      <p>8+1 (belső használatra) A fecskéjébe esztétikai okok miatt berakott kövek 
        felhevülnek és megsütik a tojásait. </p>
      <h1>A 8 legrémesebb dolog, ami megtörténhet egy nővel, ha a pasija moziba 
        hívja. </h1>
      <p>1. A pénztárnál elővesz egy magazinból kivágott kedvezmény kupont, és 
        azzal akar fizetni, de már lejárt. </p>
      <p>2. Beleragad a pattogatott kukorica a fogadba. </p>
      <p>3. Ő már látta filmet, és minden poént előre mond, majd megkérdi, "Ezt 
        ugye értetted?" </p>
      <p>4. Elnézi a terem számát és romantikus film, és helyett A láncfűrészes 
        gyilkos visszatért nézitek meg vagy Szaffit. </p>
      <p>5. A filmben csak suttognak, és neked végig korog a gyomrod. </p>
      <p>6. Az izgalmas jeleneteknél ő akarja fogni a kezed, mert jobban fél, 
        mint te. </p>
      <p>7. Csak a gusztustalan dolgokon röhög, és akkor, amikor senki más, mert 
        szereti a viccet, de nem érti. </p>
      <p>8. A film után elmentek vacsorázni és ő nem szól, hogy elfelejtetted 
        levenni a 3D-s szemüveget. </p>
      <h1>8 rémes dolog, ami megtörténhetik, ha pasimmal kiállításra mentek. </h1>
      <p>1. A megnyitó közepére érkeztek, és éppen az ünnepi szónok háta mögött 
        léptek a terembe. </p>
      <p>2. Mindenütt csak malac képek vannak a falon, aminek a fickód szemmel 
        láthatóan örül. </p>
      <p>3. Leborítasz egy méreg drága szobrot </p>
      <p>4. Kimész a vécébe, de nem nyílik az ajtaja, ezért belopózol a férfi 
        vécébe, és rád záródik az ajtó. </p>
      <p>5. Véletlenül éppen a művésznek kezded fikázni a kiállított munkákat. 
      </p>
      <p>6. Minden női akt mellé odaállít, hogy megnézze, jobbak-e, mint te. </p>
      <p>7. Minden férfi aktra azt mondja, köcsög és/vagy gizda. </p>
      <p>8. Otthon hagyta a szemüvegét, és fél órája ecseteli a TŰZCSAP felirat 
        alkotójának ecset kezelését. </p>
      <p>&nbsp;</p>
      <h1>Mi a nyolc biztos jele annak, hogy ön médiasztár?</h1>
      <p> 1. A Story magazinból tudja meg, hogy új barátja van, a Kiskegyedből, 
        hogy már gyereke is született és a Fókuszból, hogy három lába van a gyereknek. 
      </p>
      <p>2. Annak ellenére, hogy csak azt a kérdést tudja feltenni, hogy Meri 
        vagy nem meri, többször szerepelt társasági lapok horoszkóp rovatában. 
      </p>
      <p>3. A Mónika Show-ban már beszélt az alábbi témákról: A teknősöm az életem, 
        Romantikusabbak-e a barna bőrű fiúk illetve Fontos-e, hogy hosszú legyen. 
      </p>
      <p>4. A Sztárok a drog ellen koncerten vásárol füves cigit. </p>
      <p>5. Ha ittasan vezet, egy ország aggódik a felépüléséért. Ha drogozva 
        karambolozik, egy ország kívánja a vérét. </p>
      <p>6. Mind a 47 db többi magyar sztárral tegeződik. </p>
      <p>7. Nem felesége van, hanem párja. Nem inni megy, hanem partyra. Nem sötét 
        és büdös a lakása, hanem romantikusan egyszerű. </p>
      <p>8. Hetente minimum négy tévéműsorban mondja el, hogy nem érzi magát sztárnak. 
      </p>      <h1>8 dolog, ami miatt biztos kiszavaznak egy reality showból </h1>
      <p>1. Fogadásból 20 napig nem mosol fogat. </p>
      <p>2. Mindenkivel lefekszel, kivéve azokat, akik kiszavaznak. </p>
      <p>3. Összekevered a budit a titokszobával, ezért állandóan ott ücsörögsz 
        és a Nagy Testvért szólongatod, miközben kint kígyózik a sor. </p>
      <p>4. Mindenkit köcsögnek szólítasz, mert 30 nap alatt sem tudtad megtanulni 
        a nevüket. </p>
      <p>5. Minden nap 4 órát gyakorolsz a gitárodon úgy, hogy a hangolót kint 
        hagytad. </p>
      <p>6. Úgy horkolsz, hogy kitörnek a detektívüvegek a hálóban. </p>
      <p>7. Kiderül, hogy a nagy testvér a nagybátyád. A bőrtápláló testápolód 
        miatt elalgásodik a pezsgőfürdő. </p>
      <h1>Mi a biztos jele annak, hogy ön - akaratán kívül - a lakás maffiával 
        kötött üzletet. </h1>
      <p>1. Az eladásra szánt ingatlant csak bekötött szemmel engedik megnézni. 
      </p>
      <p>2. Az adás-vételiszerződés mindössze négy sorból áll, egy példányban 
        készült, az összes tanú, az eladó és az ügyvéd ugyanazon a családnéven 
        szerepel rajta..., és ön is. </p>
      <p>3. A szerződést egy csuklyás férfi adta át önnek egy parkolóházban. </p>
      <p>4. A szerződésben feltüntetett "Beköltözhető állapot" annyira valós, 
        hogy valaki ön előtt már be is költözött. </p>
      <p>5. Az állítólagos eladó, a vételár átvételét követően, az összeg felét 
        egyből leszurkolja az ügyvédnek, akit Don Takácsnak szólít. </p>
      <p>6. A "körpanorámás luxuslakás, jó fekvésű, elegáns társasházban" az alagsorában 
        található, az ajtaján biciklitároló felirattal. </p>
      <p>7. A telekkönyvi hivatal dolgozói könnyesre röhögik magukat, amikor bemondja 
        a címet, mivel aznap már öten jegyeztettek be tulajdonjogot ugyanarra 
        a házra. </p>
      <p>8. Kulcsátadás után derül ki, hogy az eredeti tulajdonos a fürdőszobában 
        maradt négy éve. </p>
      <h1>8 legrosszabb dolog, ami az állatkertben történhet </h1>
      <p>1. A kisállat simogatóban végez veled egy génmanipulált gekkó. </p>
      <p>2. A pálmaházban bepárásodik a szemüveged, nekimész egy kaktusznak és 
        beesel a krokodilok közé. </p>
      <p>3. A legnagyobb akvárium falának kopogtatásakor elkezd repedni az üveg. 
      </p>
      <p>4. Amikor belépsz a rovarházba, azt hallod az egyik gondozótól, Józsi, 
        te hagytad nyitva a skorpiók ajtaját? </p>
      <p>5. A ragadozó házban gyermeked elkezd szaladni az oroszlán felé, cica, 
        cica kiáltásokkal. </p>
      <p>6. Megpróbálod bedugni a kezed, hogy a ketrecen belülről fényképezd le 
        a pumát, és sikerül. Kihúzni már nem. </p>
      <p>7. Egy ünnepélyes állat örökbefogadó ünnepségen tévedésből téged is örökbe 
        fogad Lagzi Lajcsi, Csocsesz a borneói maki néven. </p>
      <p>8. 6 órán keresztül állsz a gyerekkel a rókamanguszta lyuka előtt, és 
        várod, hogy kijöjjön. Végül megszán egy dolgozó és közli, hogy fél éve 
        elcserélték zebrára. </p>      <h1>Kullancs veszély </h1>
      <p>A nyári pihenések, kirándulások, erdei szerelmeskedések kísérő tünete 
        lehet az iszonyatos vérszívó, a szörnyű kórokat terjesztő kullancs megjelenése 
        bőrünk fúródva. Erre leginkább az esti fürdéskor derül fény, és ilyenkor 
        sokan bepánikolunk, és nem tudjuk, mi a teendő. <br>
        Utána jártunk annak, hogy a népi és urbánus gyógyászatban miféle ismert 
        vagy elfeledett módjai vannak a kullancs eltávolításának. </p>
      <p>1. A bőrünk alá fúródott kullancsot kilazíthatjuk rezgős mobilunkkal 
        is úgy, hogy folyamatosan hívjuk magunkat egy másik készülékről, de nem 
        vesszük fel. </p>
      <p>2. A rázkódástól elernyedt vérszívót sokkoljuk pszichikailag az alábbi 
        mondatok fennhangon való ismételgetésével. Leugrom a szoliba, de jó feketére 
        akarok sülni, mert holnap temetésre megyek. Úgy unom már a gyantázást, 
        ma disznóperzselővel szőrtelenítek, vagy Szerintetek hány percig bírom 
        a "mikroban", ha turbó grill üzemmódra állítom? </p>
      <p>3. Támadjunk belülről kannás vagy tablettás borral, miközben vérünk nikotin 
        szintjét fokozatosan emeljük, és szervezetünkbe veszélyes mennyiségű E222, 
        E344, E254-et juttatunk tepertős "csipsz" formájában. </p>
      <p>4. A kullancs komfortérzetének csökkentése érdekében, nézzünk rá hidegen, 
        üljünk be a hűtőszekrénybe, szopogassunk jégkockát. </p>
      <p>5. Zseblámpa elé tartott kezünk árnyékából formázzunk kutyafejet, hátha 
        az árnyékra vetődik. </p>
      <p>6. Rohanjunk el egy non stop, tetováló szalonba, és varrassunk a támadási 
        felületre kullancs ellenes jelszavakat. </p>
      <p>7. Alakítsunk egyszemélyes pártot és a kullancsot pártellenes tevékenység 
        címén zárjuk ki magunkból! </p>
      <p>8. Ha még ez sem volt neki elég, vegyünk elő ütve fúrót, lánghegesztőt, 
        sarok köszörűt, és/vagy forduljunk mielőbb szakorvoshoz! </p>
      <h1>Magániskola</h1>
      <p>Miközben megkezdődött az évezred második tanítási éve, és egyre több 
        tanuló jár jó hírű, vagy csak annak tartott magán iskolákba, addig mi 
        utána-jártunk, hogy mik a biztos jelei annak, hogy a választott magán 
        iskola nem felel meg az elvárásoknak. </p>
      <p>1. A földrajz szertár földgömbjén még nincs feltüntetve Amerika. </p>
      <p>2. Az iskola felújítását egy kétes hírű cég, a Dealer Bt finanszírozta, 
        melynek munkatársai rendszeresen feltünnek az óraközi szünetekben, és 
        cukorkát, bélyeget osztogatnak a diákok között. </p>
      <p>3. A torna szertárban svédszekrény és medicin labdák helyett üzembe állított 
        flipperek és nyerőgépek sorakoznak. </p>
      <p>4. Az énektanár - aki a vonós hangszerekről mindössze annyit tud, hogy 
        a cselló tovább ég mint a brácsa - a magyar klasszikus zene legnagyobb 
        alakjainak Korda Györgyöt és az Apostol együttest tartja. </p>
      <p>5. Az iskola igazgatója tanévnyitó beszédét hát-tal kezdi, végig suk-süköl, 
        majd spontán módon kalapozni kezd éhező munkatársai számára, aztán bepattan 
        sportkocsijába és áthajt a meglepett tömegen. </p>
      <p>6. Az iskolaorvos csak állategészségügyi diplomával rendelkezik. </p>
      <p>7. A vécék ajtaja csak húszforintos érme bedobásával nyitható. </p>
      <p>8. Azok a diákok, akik az iskola gondnokánál a füzet és tankönyv csomagok 
        mellé legalább tíz kitöltetlen, orvosi igazolást is vásárolnak, részt 
        vesznek egy sorsoláson, melynek első helyezettje megkapja az év végi érettségi 
        vizsgák kidolgozott tételeit. </p>
      <h1>Magyar Igazolvány</h1>
      <p>Már lehet igényelni a MAGYAR IGAZOLVÁNYT, de előtte ügyesen el kell bánni 
        a kérdőívvel, amely alapján eldöntik az illetékesek, hogy az igénylő valóban 
        magyar-e. Nehogy lesre fussanak, jó, ha előre tájékozódnak, mit kell tudnia 
        annak, aki MAGYAR IGAZOLVÁNYHOZ szeretne jutni, vagyis ki a magyar. </p>
      <p>1. Minimum az első sorát és/vagy a dallamát és ismeri a magyar himnusznak. 
      </p>
      <p>2. Aki egy levegővel hét percig bír folyamatosan káromkodni. </p>
      <p>3. A lónak csak a másik oldalát ismeri. </p>
      <p>4. Bárkiről tud rosszat mondani. </p>
      <p>5. Ősei hatodíziglen nem vettek részt győztes hadjáratban. </p>
      <p>6. Nem tud focizni. </p>
      <p>7. Királynak érzi magát, ha úgy viselkedik, mint egy paraszt. </p>
      <p>8. Vallási és egyéb ünnepek alkalmával, bármit hajlandó megenni. </p>
      <p>9. Viszont bármikor, bármit, képes meginni. </p>
      <p>10. És legalább egy közeli rokona él az Egyesült Államokban. </p>
      <h1>8 biztos jel, hogy valaki megnyeri a főpolgármester-választást</h1>
      <p> 1. Mindig tud eggyel több metrót ígérni, mint a vetélytársai.</p>
      <p> 2. Őrsvezetőként vagy nagykövetként már bizonyított, de még nem tudtak 
        rábizonyítani semmit.</p>
      <p> 3. Egyelőre nem találják azt az aktát, amiből kiderül, hogy ügynök volt. 
      </p>
      <p>4. Legalább a lakossági fórumokra odatalál egyedül kocsival.</p>
      <p> 5. Nagyobb számokat tud kimondani papírról, mint a többiek, úgy hogy 
        nem bonyolódik bele.</p>
      <p> 6. Legalább arra a beugratós újságírói kérdésre ismeri a helyes választ, 
        hogy melyik városban indul. </p>
      <p>7. Kevesebbszer eszi le magát az állófogadásokon, mint a többi jelölt 
        és nem nyilatkozik teli szájjal.</p>
      <p> 8. Több gyereket tud megsimogatni egységnyi idő alatt, anélkül, hogy 
        ekcémát kapna. </p>
      <h1>8 legrosszabb dolog, ami egy fiúcsapattal történhet </h1>
      <p>1. Egy zárlatos mellepilátortól fejére ég a nejlon hülyegyerek sapka.</p>
      <p> 2. A producer eladja őket Pakisztánba. </p>
      <p>3. Egy vidéki haknin messzebb parkolják le a kocsit a diszkótól és ezután 
        hat napig étlen-szomjan bolyonganak, mire újra megtalálják.</p>
      <p> 4. Egy bálnahangok CD-t visznek el tévedésből a full playback fellépésre.</p>
      <p> 5. Éheztetik őket, amíg nem tanulják meg a három kar és két kézmozdulatból 
        álló koreográfit.</p>
      <p> 6. Az első hét felkészülés után kiderül, hogy olcsóbb teljesen digitálisan 
        előállítani őket, ezért mindet kirúgják. </p>
      <p>7. Aki tudott énekelni, azt kirúgják, mert az együttesben van már egy 
        barna hajú, aki jobban néz ki.</p>
      <p> 8. Miután megszűnt az együttes, csak a szerveik eladásából és gyógyszerkísérletekből 
        tudják fenntartani magukat, mert máshoz nem értenek. </p>
      <h1>8 biztos jel, hogy egy tévécsatorna megújult </h1>
      <p>1. Ha le van halkítva a tévé, nem találjuk meg az új logó miatt. </p>
      <p>2. Ugyanazok az arcokat látjuk, csak új ruhákban, az újakat viszont a 
        kirúgott régiekében. </p>
      <p>3. A véres műsorok helyére vicces műsor kerül, a vicces helyére véres, 
        de a különbség továbbra is csak az RTV részletesből derül ki. </p>
      <p>4. Mindenki annyira fiatalos és laza lesz, hogy nem tud összetett mondatot 
        alkotni.</p>
      <p> 5. Amelyik műsorról azt hittük, hogy annál rosszabb nem lehet, azt megújítják, 
        amelyiket néztük, azt megszüntetik.</p>
      <p> 6. A legnagyobb attrakció az, hogy 12 embert akár még a budin is be 
        van kamerázva. </p>
      <p>7. A háttér már olyan digitális, hogy fél csomag Daedalonnal lehet csak 
        végigülni a híradót. </p>
      <p>8. Óránként hússzor hívják rá fel a figyelmünket, hogyha esetleg az előző 
        jelekből nem jöttünk volna rá. </p>
      <h1>8 biztos jel, hogy alkalmas egy kereskedelmi csatorna új sztárjának</h1>
      <p> 1. Tud olyan gyorsan olvasni, ahogy a súgógép megy.</p>
      <p> 2. Befér a feje a Story magazin standard képméretébe. </p>
      <p>3. Valamikor már szenvedett balesetet, vagy beleegyezik, hogy a jövőben 
        szenvedjen.</p>
      <p> 4. Kevesebbet kér, mint az elődje, de nagyobbak a mellei. </p>
      <p>5. Már a válogatáson szexuális kapcsolatot létesített a stáb minimum 
        5 tagjával.</p>
      <p> 6. Rövid a neve és olyan tehetségtelen, hogy nem viszi el a másik csatorna, 
        miután egy csomó pénzt költöttek rá.</p>
      <p> 7. Azért laza, mert nem tud magázódni nyelvtanilag. </p>
      <p>8. Legalább annyira kameraérzékeny, hogy felismeri a piros lámpát, de 
        nem kiált fel, ha kigyullad. </p>      <h1>Nyolc legrosszabb dolog, ami egy temetésen történhet </h1>
      <p>1. A sírások olyan részegek, hogy négyből kettőt, plusz a biciklijét 
        már eltemették, mire meghozzák a koporsót. </p>
      <p>2. A koszorú készítő elírása miatt a szalagon a "Nem felejtünk soha!" 
        helyett a "Nem fejeltünk soha!" felirat látható. </p>
      <p>3. Az özvegy rájön, hogy ki volt a tizenkét ismeretlen női név a meghívandók 
        listáján. </p>
      <p>4. A nyitott koporsós temetésen derül ki, hogy a halott öltönyén rajtamaradt 
        az árcédula és a vállfa. Ráadásul a ravatalozóban egy sírásó megpróbálja 
        sövénynyíró ollóval orvosolni a problémát. </p>
      <p>5. A szomorú Vangelis válogatás helyett a Boney M szlovák szintetizátorváltozatát 
        teszi be a szertartásmester, ráadásul a CD-s helyiségbe nem tud bejutni, 
        mert belül maradt a kulcs. </p>
      <p>6. Urnás temetésen közjegyző ellenőrzi, hogy a hamvak rendben belekerültek-e 
        az urnába, majd tévedésből üdvözli a sorsolási bizottság tagjait. </p>
      <p>7. A halottaskocsi tolatás közben négy embert üt el az üzletmenet fenntartása 
        érdekében. </p>
      <p>8. A Kegyelet Service Kft. munkatársai a sírnál kérdőíveket adnak körbe, 
        hogy az ügyfél megvolt-e elégedve szolgáltatásaikkal. </p>
      <h1>Jó tanácsok nyaralóknak </h1>
      <p>1. Igyekezzünk elkerülni még a látszatát is annak, hogy gazdag turisták 
        vagyunk, ezért viseljünk álruhát (lásd. Mátyás Kir.) Vagy ha az nincs, 
        a szálloda elhagyás előtt útitársunkkal szaggassuk meg egymás ruháit, 
        amitől egzotikus helyeken akár bennszülöttnek is nézhetnek minket. </p>
      <p>2. Sose tartsunk magunknál sok készpénzt értékesebb műszaki cikket, vagy 
        nagyobb mennyiségű drágakövet, amikor belevetjük magunkat az éjszakai 
        életbe, ha nincs más megoldás, nyeljük le értékeinket, és kerüljük a hasmenést. 
      </p>
      <p>3. Ha csoportunktól elkószálva hirtelen fekete álarcosok fognak minket 
        körül, előbb győződjünk meg róla, hogy nem filmforgatást zavartunk meg, 
        és csak aztán ajánljuk fel útitársunk fejét az életünkért cserébe. </p>
      <p>4. Már indulás előtt vásároljunk jó sok lakatot és biztonsági zárat, 
        majd miután a hotelszobánkat elfoglaltuk cseréljük le valamennyit, és 
        szódás patronnal aknázzuk alá a küszöböt. </p>
      <p>5. Ha úgy érzi, hogy a szálló valamelyik alkalmazottja túlzottan figyelmes 
        vagy tolakodóan udvarias, ne hagyja magát félrevezetni, csalja egy félreeső 
        helyre, mutassa meg neki vakbél műtétjének hegét, és vágjon olyan arcot, 
        mint Áder János ha örül. </p>
      <p>6. Mielőtt az utcára kilép pénzét, hitelkártyáját ragtapaszozza mellkasára. 
        Övtáskáját ragassza körül szigetelőszalaggal, és hátizsákját rögzítse 
        derekához expander rúgókkal, nehogy letéphessék önről. </p>
      <p>7. Ha a tengerparton őrizetlenül kell hagynia strandfelszerelését, szórja 
        körül üvegtörmelékkel, és mindent kenjen be erős paprikával. </p>
      <p>8. Ha a londinernek borravaló ad, ügyeljen arra, hogy mindig másik zsebből 
        vegye ki az aprót, ezzel is megtévesztve a zsebeseket. </p>
      <p>9. Végül, ha külföldön nem érzi magát biztonságban, jöjjön haza, menjen 
        egy kört a hetes busszal csúcsidőben, és érezni fogja, hogy mindenütt 
        lopnak, de a legjobb otthon. </p>
      <h1>Jó tanácsok nyaralóknak </h1>
      <p>1. Igyekezzünk elkerülni még a látszatát is annak, hogy gazdag turisták 
        vagyunk, ezért viseljünk álruhát (lásd. Mátyás Kir.) Vagy ha az nincs, 
        a szálloda elhagyás előtt útitársunkkal szaggassuk meg egymás ruháit, 
        amitől egzotikus helyeken akár bennszülöttnek is nézhetnek minket. </p>
      <p>2. Sose tartsunk magunknál sok készpénzt értékesebb műszaki cikket, vagy 
        nagyobb mennyiségű drágakövet, amikor belevetjük magunkat az éjszakai 
        életbe, ha nincs más megoldás, nyeljük le értékeinket, és kerüljük a hasmenést. 
      </p>
      <p>3. Ha csoportunktól elkószálva hirtelen fekete álarcosok fognak minket 
        körül, előbb győződjünk meg róla, hogy nem filmforgatást zavartunk meg, 
        és csak aztán ajánljuk fel útitársunk fejét az életünkért cserébe. </p>
      <p>4. Már indulás előtt vásároljunk jó sok lakatot és biztonsági zárat, 
        majd miután a hotelszobánkat elfoglaltuk cseréljük le valamennyit, és 
        szódás patronnal aknázzuk alá a küszöböt. </p>
      <p>5. Ha úgy érzi, hogy a szálló valamelyik alkalmazottja túlzottan figyelmes 
        vagy tolakodóan udvarias, ne hagyja magát félrevezetni, csalja egy félreeső 
        helyre, mutassa meg neki vakbél műtétjének hegét, és vágjon olyan arcot, 
        mint Áder János ha örül. </p>
      <p>6. Mielőtt az utcára kilép pénzét, hitelkártyáját ragtapaszozza mellkasára. 
        Övtáskáját ragassza körül szigetelőszalaggal, és hátizsákját rögzítse 
        derekához expander rúgókkal, nehogy letéphessék önről. </p>
      <p>7. Ha a tengerparton őrizetlenül kell hagynia strandfelszerelését, szórja 
        körül üvegtörmelékkel, és mindent kenjen be erős paprikával. </p>
      <p>8. Ha a londinernek borravaló ad, ügyeljen arra, hogy mindig másik zsebből 
        vegye ki az aprót, ezzel is megtévesztve a zsebeseket. </p>
      <p>9. Végül, ha külföldön nem érzi magát biztonságban, jöjjön haza, menjen 
        egy kört a hetes busszal csúcsidőben, és érezni fogja, hogy mindenütt 
        lopnak, de a legjobb otthon. </p>      <h1>Téli Olimpia </h1>
      <p>A női bob csapatot és néhány korcsolyázót kivéve alig találunk magyar 
        sportolót a téli olimpiák történetében. </p>
      <p>Ez igazságtalanság, és úgy véljük, hogy mi magyarok is vagyunk olyan 
        ország, hogy az Egyesült Államokkal vagy akár Franciaországgal szemben 
        is harcba szállhatunk egy téli olimpia rendezési jogáért.</p>
      <p> A hegyeket, a havat és a hideget kivéve mindenünk meg van hozzá. </p>
      <p>Lenyomjuk az osztrákokat, szlovákokat, mert pár milliárdért egy kreatív 
        csapat megalkotta a legújkoribb téli olimpia sportágait, és máris jöhet 
        a sok külföldi sportoló. </p>
      <h2>Új Téli Olimpiai versenyszámok: </h2>
      <p>
        <ul>
          <li> 
            <p>Jégcsaphajítás</p>
          </li>
          <li> 
            <p> Hóröplabda</p>
          </li>
          <li> 
            <p> Biatlon: Disznótorozás forralt borozással</p>
          </li>
          <li> 
            <p> Kómás műbesiklás</p>
          </li>
          <li> 
            <p> Hóember kettévizelés</p>
          </li>
          <li> 
            <p> 4x100-as téligumi váltó</p>
          </li>
          <li> 
            <p> Szánkóhajítás</p>
          </li>
          <li> 
            <p> Jégfoci</p>
          </li>
          <li> 
            <p> Hótriatlon: seprés, sózás, lapátolás</p>
          </li>
          <li> 
            <p> Gyorskocsonyázás</p>
          </li>
          <li> 
            <p> Vizisífutás</p>
          </li>
          <li> 
            <p> Karácsonyfa röptetés</p>
          </li>
          <li> 
            <p> Pezsgősüveg visszaváltó bajnokság.</p>
          </li>
        </ul>
      </p>
      <h1>Néhány biztos jel, amely alapján ön is eldöntheti, hogy a kiválasztott 
        temetkezési vállalkozó nem a szakma ifjú mestere</h1>
      <p>1. Először, az után érdeklődik, hány jegyszedő kell. </p>
      <p>2. Azért javasolja a hagyományos temetést, mert az elhunytak többsége 
        nem, vagy csak alig fér az urnába. </p>
      <p>3. A sírkő elkészítése hosszú idő, mert előbb el kell róla távolítani 
        egy nagy bronzdarabot, majd kicsiszolni Borsos Miklós nevét. </p>
      <p>4. A szertartáshoz választható zenék kizárólag death metall stílusúak. 
      </p>
      <p>5. Halottas kocsi helyett sárkányrepülőt ajánlanak, mert az autó jelenleg 
        a Mecsek Rallyn versenyez, meg amúgy sem tetszene a színe. </p>
      <p>6. Tömegsír esetén van csoportos kedvezmény. </p>
      <p>7. A sírásók egyenruhája világoskék, mivel főállásban a vízműnél dolgoznak. 
      </p>
      <p>8. A fejfára két gy-vel írták, hogy nyugodjék békében. </p>
      <p>9. Külön igény esetén éjjeli temetés kérhető UV lámpákkal és stroboszkóppal. 
      </p>
      <p>10. A ravatalozó hátsó részében szolárium üzemel. </p>
      <p>+1: Végül azt kérdezi, mikorra jöjjön az anyakönyvvezető? </p>
      <h1>8 legrosszabb kampányrendezvény </h1>
      <p>1. Az egykori szovjet laktanyából kialakított kisállat-hamvasztó, menekülttábor, 
        valamint türelmi zóna szabadidő komplexum felavatása.</p>
      <p> 2. Delhusa Gjon kiteszi a szívét az asztalra, zongorán kísér bárki.</p>
      <p> 3. A Napsugár bábcsoport gyalázkodó előadása, a végén hamis fénymásolatok 
        kiosztása, Ügynökök lopták a pénzt címmel. </p>
      <p>4. Tűzijáték a szociális segély keret terhére délben. Maradék napfogyatkozás 
        szemüvegek kiosztása a nyugdíjas klub tagjainak. </p>
      <p>5. Horthy Miklós kiásása és újratemetése a gyalogosátkelő alatt. </p>
      <p>6. Roadshow az M0-áson, az áldozatok családtagjainak ingyen ebéd, majorettek 
        a leállósávban. </p>
      <p>7. Keleti főcsatorna átúszás, majdnem nemzetközi sztárok részvételével, 
        végül vízihulla szépségverseny a nádasban. </p>
      <p>8. Nemzetközi gyilkos méh és kobratalálkozó a Művelődési Házban. </p>
      <h1>Hogyan oldjuk meg a parkolási gondokat? </h1>
      <p>1. Csak az hajthat be a belvárosba, aki elsőre átment a rutinvizsgán 
        anélkül, hogy megvesztegette volna a vizsgabiztost.</p>
      <p> 2. Amelyik kocsit tilos parkolás miatt elvontatják, azt kisorsolják 
        vidéken lakó családok közt. </p>
      <p>3. Aki három óránál tovább akar parkolni, annak ásnia kell magának egy 
        mélygarázst.</p>
      <p> 4. A belvárosi parkolók parkolóóráit az Örs vezér terére telepítjük, 
        de a leghosszabb parkolási idő 20 perc lesz.</p>
      <p> 5. Csak az kaphat parkolási engedélyt, aki igazolni tudja, hogy legalább 
        4 generáció óta a kerületben lakik, tud tolatni és Kispolskija van. </p>
      <p>6. Aki nyúlszőrkalapban vezet, az kizárólag a legközelebbi szupermarketig 
        mehet el kocsival, hetente egyszer. </p>
      <p>7. Aki vészvillogóval leáll a forgalmi sávban, azt a közlekedés rendészet 
        kazamatáiba viszik és megkínozzák. </p>
      <p>8. A Váci utcát McDrive jellegűvé alakítjuk, hogy ne kelljen az autósoknak 
        felelegesen parkolniuk. </p>
      <h1>Nyolc biztos jel, hogy egy polgármester az elmúlt ciklusban nem a települése 
        érdekeit nézte</h1>
      <p> 1. Az utakon kívül településén már minden a lánya nevén van, az utak 
        a feleségéjén. </p>
      <p>2. Az általános iskola köré felépült egy benzinkút, egy akkumulátorgyár 
        és egy veszélyes hulladék égető, de csak azért, hogy a gyerekeknek ne 
        kelljen messzire menni dolgozni.</p>
      <p> 3. A lakók kárpótlási jegyeit lottószelvényekre cserélte, azt állítva, 
        hogy a Szerencsejáték Rt. részvényei.</p>
      <p> 4. Négyszer vétózta meg az elkerülő utat, mert két büfében is érdekelt 
        a főutcán. </p>
      <p>5. Csak azért nem épült víztározó a település helyén, mert kiderült, 
        hogy hegyen van. </p>
      <p>6. Azért zárt be a körzeti orvosi rendelő, mert a temetkezési vállalkozó 
        több bérleti díjat fizetett a helyiségért. </p>
      <p>7. A szociális segélyt kizárólag a saját tulajdonú italboltjában lehetett 
        lefogyasztani féláron.</p>
      <p> 8. Két településsel arrébb kellett költöznie, mert az akkumulátorgyártól 
        elkezdett hullani a haja. </p>
      <h1>8 biztos jel, hogy megint választási kampány van </h1>
      <p>1. Minden fontos utat felbontanak, hogy a dugókban hosszabb ideig látsszanak 
        a plakátok. </p>
      <p>2. Kisebbségi jelöltek dobálnak pénzeket a választási irodák előtt, hogy 
        eldöntsék, melyik kisebbséghez tartozzanak ezúttal.</p>
      <p> 3. Mindent felavatnak, amin elfér a szalag. Ha nem fér el, átépíttetik 
        akkorára. </p>
      <p>4. Az olyan lakógyűléseken, ahova tíznél többen elmennek, beígérnek egy 
        metrót, ahol kevesebben vannak, oda meg meghosszabbítják az egyes villamost. 
      </p>
      <p>5. Mindenki mosolyog a plakátokon, amiből látszik, hogyha a városnak 
        szar is lesz, nekik akkor is megéri. </p>
      <p>6. Rég halottnak hitt zenészek újra szintetizátoroznak közterületeken, 
        de nem fogadnak el pénzt a gyalogosoktól.</p>
      <p> 7. A szlogenírókkal október után kizárólag egzotikus szigeteken lehet 
        találkozni. A szlogenekkel viszont a valóságban soha többet.</p>
      <p> 8. Megint el kell rakni az éles vagy hegyes tárgyakat a vasárnapi ebédnél. 
      </p>      <h1>8 módosítás a főváros közlekedési szabályaiban</h1>
      <p> 1. Az, az autó, amelyik dugóban a zebrán kénytelen megállni, köteles 
        kinyitni az ajtaját, hogy a gyalogosokat ne hátráltassa.</p>
      <p> 2. Azok a szolgáltatók, akik kettőnél több útfelbontással nehezítik 
        a közlekedést, kötelesek aznap ingyen szolgáltatni.</p>
      <p> 3. Esőben kötelező autó helyett az esernyő.</p>
      <p> 4. Delegációk csak éjjel 12 és hajnali 4 között közlekedhetnek sziréna 
        nélkül. Sötétben úgyis nehezebb őket eltalálni. Esetleg mi látogassuk 
        meg őket, és vigyünk több ajándékot.</p>
      <p> 5. Tömegsport rendezvények csak a libegő vagy a budavári sikló nyomvonalán 
        tarhatók.</p>
      <p> 6. A ki közterületen tüntet, azt jogszerűen elüthetik a buszvezetők.</p>
      <p> 7. Páros héten csak a kormánypártiak, páratlanon csak az ellenzékiek 
        vezethetnek, a függetlenek pedig tömegközlekedjenek. </p>
      <p>8. Aki szombaton megy le a telekre az, keddig nem jöhet haza. </p>
      <h1>8 politikai ígéret a fiataloknak</h1>
      <p> 1. A diszkó hajó megáll kőbányán is. </p>
      <p>2. Pirszingre, tetoválásra tb-támogatás és áfa visszatérítés kérhető.</p>
      <p> 3. Akinek 30 cm-nél magasabb a cipőtalpa, az havi ezer forint adót fizet.</p>
      <p> 4. Az Interneten eltöltött idő munkaviszonynak számít.</p>
      <p> 5. Sms-ben is lehet érettségizni (1500ft/db+áfa) Akinek nincsen mobilja, 
        annak veszünk. </p>
      <p>6. Az első gyerekhez jutás támogatásaként, minden este lesz két óra áramszünet.</p>
      <p> 7. 12 gyerek után alanyi jogon jár egy babakocsi tároló.</p>
      <p> 8. A polgármester minden koncertre elmegy, sört iszik és mindenkivel 
        pólót cserél, aki nem nagyon büdös. </p>
      <h1>8 ígéret a nyugdíjasoknak</h1>
      <p> 1. A szociális otthonokat átalakítjuk szociális lakóparkká.</p>
      <p> 2. Nyugdíjasoknak nem kell autópálya matricát venniük 80 fölött. </p>
      <p>3. Akinek ellopják a táskáját az aluljáróban, azt ingyen felveszik örző-védő 
        tanfolyamra. </p>
      <p>4. A nyugdíjas klubokat felszerelik csirkefarhát automatákkal. </p>
      <p>5. A nyugdíjszelvény ingyenes belépésre jogosít valamennyi látvány hentes 
        üzletbe és diszkóba.</p>
      <p> 6. A balesetmentesen közlekedők között havi egy monten bájkot sorsolunk 
        ki.</p>
      <p> 7. A gázt és villanyt sosem zárjuk el egyszerre.</p>
      <p> 8. A karibi nyaraláson ottfelejtett protéziseket a Malév ingyen hazaszállítja. 
      </p>
      <h1>8 jel, ami arra utal, hogy a télapó és a húsvéti nyúl rokonok.</h1>
      <p>1. Mindkettő nagyon szőrös.</p>
      <p> 2. Egyik sem bír felszállni a 7-os buszra.</p>
      <p> 3. Mindketten rejtélyes módon jutnak be lakásba, de szerencsére nem 
        visznek el semmit, csak hoznak. </p>
      <p>4. Egyikről sem lehet tudni, hogy mit csinál a maradék 364 napon. </p>
      <p>5. Mindketten szimbiózisban élnek más állatokkal. Lásd télapó-rénszarvas, 
        húsvéti nyúl-húsvéti tojás.</p>
      <p> 6. Alapvetően mindketten csokiból vannak. </p>
      <p>7. A szaporodásukról nem tudunk semmit, bár valószínű, hogy a húsvéti 
        nyúl a télapó apja, mivel 9 hónappal előbb érkezik.</p>
      <p> 8. Négy fröccs után mindkettőnek piros a szeme. </p>
      <h1>8 biztos jel, hogy az Ön háza kalákában épült </h1>
      <p>1. Hagyományos kockaházat kezdtek építeni, de mire a tetőhöz értek, piramis 
        lett.</p>
      <p> 2. Az építkezés során a legnagyobb anyagköltséget a sör jelentette.</p>
      <p> 3. A rokonságban volt egy kőműves, de senki sem volt annyi ideig józan, 
        hogy meg tudja mondani, ki az.</p>
      <p> 4. Az alapozásnál csak egy ásónyomnyit mentek le, mert az alap úgyse 
        látszik.</p>
      <p> 5. A padlófűtést fixre rá kellett kötni a kerti csapra, annyira szivárog.</p>
      <p> 6. Egy vízzel lehet az emeleten fürdeni és a földszinten tusolni, csak 
        alá kell állni. </p>
      <p>7. Minden anyag megmunkálásához indokolatlanul flekszet használtak, főleg 
        a hétvégéken. Ezért az építkezés ideje alatt négy szomszéd kapott idegösszeomlást. 
      </p>
      <p>8. A kerítés S alakban halad a telekhatáron, Pali bácsi alkoholos szemtengely 
        ferdülésének köszönhetően. </p>      <h1>Nyolc legrosszabb dolog, ami egy kempingben történhet </h1>
      <p>1. A sátor felverése közben négyszer próbáljuk meg a cövekkel átütni 
        a gázvezetéket, és végül sikerül.</p>
      <p> 2. A finnországi kempingben döbbenünk rá, hogy a sátras utánfutóból 
        még tavasszal kivettük a sátrat és beleraktunk 300 darab befőttes üveget. 
      </p>
      <p>3. A berendezkedés után derül ki, hogy a zuhanyzó az autópálya túlsó 
        oldalán van. A szembesülésnél csak egy rosszabb van, strandpapucsban, 
        neszeszerrel elugrálni a kamionok elől. </p>
      <p>4. A szomszédok kizárólag könnyen égő, büdös ételt főznek nagylángon. 
        Mivel kicsi a sikerszázalék, sosem tartanak szünetet.</p>
      <p> 5. Miután lakókocsink durrdefektet kapott túránk legtávolabbi pontján, 
        kiderül, hogy pótkerekünk nincs, venni pedig utoljára tíz évvel ezelőtt 
        lehetett egy nagyon speciális NDK boltban. </p>
      <p>6. Hangyabolyra verjük a sátrat és kiborul a cukor. </p>
      <p>7. Csak a sátorverés másnapján tudjuk meg, hogy hat soros német felirat 
        sátrunk előtt nem a táborban követendő magatartást írja le, hanem egyszerűen 
        azt jelenti, vigyázat, mocsár. </p>
      <p>8. Albán kempingünkbe a városnézés után visszatérve már másik család 
        lakik benne. Ráadásul a család férfitagjainak van fegyvere. </p>      <h1>Génkezelt élelmiszerek </h1>
      <p><b>Manapság elkerülhetetlen, hogy génkezelt élelmiszer kerüljön asztalunkra, 
        ha eszünk. A paradicsom olyan piros, mint a tűzoltókocsi. A kaviár akkora, 
        hogy meg lehet lékelni, és némelyik zöldpaprika olyan nagy, hogy ha héliummal 
        töltenénk meg, hatvan-hetven embert képes volna a levegőbe emelni egy 
        majálison.</b></p>
      <p><b> Azt mondják, hogy a génkezelt élelmiszerek nem károsak az egészségre, 
        mégis sokan tartanak tőle. Miattuk gyűjtöttük csokorba annak a jeleit, 
        hogy ön - tudtán kívül - génkezelt élelmiszert vásárolt.</b></p>
      <p> 1. Az erős paprika annyira csíp, hogy lemarja az edény faláról a zománcot.</p>
      <p> 2. Az elejtett tojás négyet pattan a kövön, és amikor összetörik, kiderül, 
        hogy csak sárgája van.</p>
      <p>3. A kettévágott görögdinnyének gerince van.</p>
      <p> 4. A filézett csirkemell F kosaras, "push up" melltartót visel. </p>
      <p>5. Egy szem öngyógyuló héjú krumpli meghámozása, több mint fél órába 
        telik, mert mire az egyik oldala kész, a másik oldalon újranő a héja. 
      </p>
      <p>6. A brokkolit elkészítés előtt oda kell csapni a kád széléhez, mert 
        még dobog a szíve. </p>
      <p>7. A magvaváló őszibarackból magától a kukába ugrik a mag. </p>
      <p>8. A pattogatni való kukoricából, legfeljebb hármat lehet egyszerre pattogtatni 
        a mikrohullámú sütőben, mert négy már beszorul. </p>      <h1>8 legrosszabb dolog, ami az EU-népszavazáson történhet </h1>
      <p>1. Aki nemmel szavaz, azt itt hagyják a Balkánon. </p>
      <p>2. Tömegverekedés tör ki azok között, akik sok mindenben nem értenek 
        egyet, de igennel szavaznak. </p>
      <p>3. A Szavazólapon nyomdahiba miatt az olvasható: Kívánja-e, hogy Magyarország 
        csatlakozzon az Euró punióhoz? </p>
      <p>4. Olyan kevesen mennek el, hogy végül Románia része leszünk.</p>
      <p> 5. Győzike három keresztet tesz, mert azt hiszi, alá is kell írni a 
        szavazólapot.</p>
      <p> 6. Kiakad a 181-es szám, mert mindenki tudni akarja, mi a jó válasz. 
      </p>
      <p>7. Döntetlen lesz.</p>
      <p> 8. A szavazatok összeszámolása közben Vitár Róbert leissza kólával a központi 
        számítógépet, ezért csak a következő fordulóban csatlakozhatunk. </p>
      <h1>8 legjobb dolog az iraki háborúban</h1>
      <p> 1. Mindkét fél győz.</p>
      <p> 2. Bárki vonul fel tankokkal bármelyik városban, 
        annak a helyiek örülnek. </p>
      <p>3. A Híradóban csak később tudjuk meg, hogy 
        ma ki lopott itthon. </p>
      <p>4. A háziasszonyok többsége is meg fogja tudni különböztetni 
        Szaddam Husszeint a dublőreitől. </p>
      <p>5. Megtudhatjuk, hogy mit úsztunk meg azzal, hogy nincs nálunk 
        olaj. </p>
      <p>6. A legtöbb várost nem a katonák, hanem a CNN foglalja 
        el, majd az iraki tájékoztatási miniszter foglalja 
        vissza. </p>
      <p>7. Bush elnök újabb országnevet tanult az eddig ismert 
        hathoz. </p>
      <p>8. 10 év múlva, ha nem pusztul el a világ, olcsóbb 
        lesz a benzin Amerikában. </p>
      <h1>8 alapszabály egy meteorológusnak</h1>
      <p> 1. Mindig jósolj változóan felhős időt, abba minden belefér. </p>
      <p>2. Terjessz ismeretet, hátha valaki majd értelmezni tudja a mögötted 
        lévő képeket, ha már neked nem sikerült.</p>
      <p> 3. Ha kinézel és esik, inkább higgy a szemednek, mint a műholdas képnek.</p>
      <p> 4. Ha valamire mutatsz a térképen, körözz minél nagyobb ívben úgy, hogy 
        lehetőleg minél több metszet legyen. </p>
      <p>5. Ha nem érted végképp, melyik front hova megy, beszélj a 100 éves átlagról. 
      </p>
      <p>6. Ha kifogytál a közhelyekből, térj át a népszokásokra. </p>
      <p>7. Ha népszokás sincs aznap, menjél általad viccesnek gondolt helyszínre, 
        a nézők által viccesnek gondolt ruhában, pl. szenespince, barométer, hóbucka 
        zöld zakóban. </p>
      <p>8. Ha végképp fogalmad nincs semmiről, értékeld az elmúlt évszakot és 
        mondd el, milyen névnapot ünnepelnek. </p>
      <h1>Álláshirdetés értelmező szótár </h1>
      <p>1. Extra juttatások - Kártyás telefon, buszbérlet. </p>
      <p>2. Fiatal, dinamikus csapat - Infarktus miatti üresedés pszichopata yuppieknál. 
      </p>
      <p>3. Fizetés megállapodás szerint - Ha nem tudunk megállapodni, nincs fizetés. 
      </p>
      <p>4. Jó kommunikációs készség előny - Porszívóügynököt keresünk, Zsanetthez 
        hasonló személyiségjegyekkel. </p>
      <p>5. Kihívás - A főnök számára érdektelen vagy érthetetlen feladat, sok 
        papírmunkával. </p>
      <p>6. Kreativitás - Az ismeretek hiányának pótlása rögtönzéssel. </p>
      <p>7. Kreatív könyvelési feladatok - adócsalásban bűnsegédként való részvétel, 
        számlára. </p>
      <p>8. Rugalmas munkaidő. - Permanens éjszakázás, telefont nem lehet kikapcsolni.</p>
      <p> 9. Személyi asszisztens, bizalmi munkakörbe - Egyedülálló, nagy mellű 
        és automata kávéfőző kezelési ismeretekkel rendelkezők előnyben. </p>
      <p>10. Vállalkozói igazolvány előny - Egyelőre húsz plusz ÁFA, aztán megállapodunk. 
      </p>
      <p>11. Versenyképes fizetés - Rohadt kevés, de így is jelentkeznek, ezért 
        még a szerződés aláírásánál is megpróbálunk alkudni. </p>
      <h1>8 legrosszabb dolog, ami a bőr- és nemibeteg gondozóban megtörténhet 
      </h1>
      <p>1. A beutalóját a munkahelyére kézbesítik, majd kiteszik a hirdetőtáblára, 
        mert el volt írva a neve.</p>
      <p> 2. A Fókusz éppen abban a váróban forgat, ahol Ön a háttérben ül. Este 
        a TV előtt már a gyerekek is kiabálnak, hogy ott van apu, az éjszakai 
        ismétlést pedig már egy körtelefon után az összes rokon nézi. </p>
      <p>3. Amikor bemegy, hangosan kiabálják a nevét, a címét majd azt, hogy 
        kérjük ne érjen hozzá a kilincshez. </p>
      <p>4. A nővérben felismeri azt a nőt, akivel tegnap este vacsorázott először. 
        Ráadásul az ő kezéből ette meg a savanyított karfiolt.</p>
      <p> 5. Hiába próbálja a várakozóknak beadni, hogy egy anyajegy miatt jött, 
        mert átterelik a nemi részlegre.</p>
      <p> 6. Amikor megkérdezik, hol fáj, begörcsöl és egyetlen megfelelő szinonima 
        sem jut az eszébe</p>
      <p> 7. Elájul, amikor kiderül, hogy nem csak sztetoszkóppal fogják meghallgatni, 
        ráadásul közlik, hogy hátkopogtatással nem lehet nemi betegséget diagnosztizálni.</p>
      <p> 8. A vizsgálat végén az orvos csipesszel veszi el a hálapénzt. </p>
      <h1>8 biztos jel, hogy Önnek ritka egzotikus betegsége van</h1>
      <p> 1. Amikor első eszméletvesztése után felébred, az E.T.-ből ismerős hermetikusan 
        elzárt sátorváros fogadja, ám E.T.-t nem látja sehol. </p>
      <p>2. Nem tud kapaszkodni a buszon, mert fékezésnél a fogódzkodón maradnak 
        kezei</p>
      <p> 3. Az orvos kéri, hgy inkább utalja át a hálapénzt.</p>
      <p> 4. Az Életben maradtak stábja a nővérrel folytatott beszélgetés után 
        visszafordul.</p>
      <p> 5. A kórlapján összesen egy halálfej, valamint egy kérdőjel található. 
      </p>
      <p>6. Nem kell visszamennie a leletéért.</p>
      <p> 7. Miután átnyújtja a TB kártyáját, elégetik.</p>
      <p> 8. Az első telefon után az orvos kéri, hogy inkább faxon küldje el a 
        tüneteit. </p>
      <h1>8 legrosszabb dolog, ami az élet császárával történhet </h1>
      <p>1. A spojlere fennakad egy vasúti átjáróban, miközben piros fénysorompónál 
        mentőt előz.</p>
      <p> 2. Amikor kopaszra nyírják, előkerül a tarkóján egy rég elfelejtett 
        Dolly Roll tetoválás. </p>
      <p>3. Miközben kihajol anyázni a rokkantparkolónál, rákönyököl az ablakhúzóra 
        és beszorul a nyaka. </p>
      <p>4. Amikor parkolás közben rátolat vonóhorgával egy Suzukira, akkor derül 
        ki, hogy a kettőjük között volt egy beton virágváza. </p>
      <p>5. A hibás szteroid adagolástól annyira megnő a hónaljizma, hogy csak 
        oldalsó középtartásban tudja tartani a karját, ráadásul hóna alá nem fér 
        be a dezodor, ezért mindig büdös.</p>
      <p> 6. Kedvenc, két számmal kisebb bőrnadrágjában, vezetés közben kinyílik 
        a rugós kés. </p>
      <p>7. Az első randin beszorul a sportülésbe és tűzoltók szabadítják ki. 
      </p>
      <p>8. Rosszul sikerül a nyakredő piercingje, ezért úgy tarja a fejét egész 
        nap, mintha a planetáriumban lenne. </p>      <h1>8 legrosszabb dolog, ami az EU-népszavazáson történhet </h1>
      <p>1. Aki nemmel szavaz, azt itt hagyják a Balkánon. </p>
      <p>2. Tömegverekedés tör ki azok között, akik sok mindenben nem értenek 
        egyet, de igennel szavaznak. </p>
      <p>3. A Szavazólapon nyomdahiba miatt az olvasható: Kívánja-e, hogy Magyarország 
        csatlakozzon az Euró punióhoz? </p>
      <p>4. Olyan kevesen mennek el, hogy végül Románia része leszünk.</p>
      <p> 5. Győzike három keresztet tesz, mert azt hiszi, alá is kell írni a 
        szavazólapot.</p>
      <p> 6. Kiakad a 181-es szám, mert mindenki tudni akarja, mi a jó válasz. 
      </p>
      <p>7. Döntetlen lesz.</p>
      <p> 8. A szavazatok összeszámolása közben Vitár Róbert leissza kólával a központi 
        számítógépet, ezért csak a következő fordulóban csatlakozhatunk. </p>
      <h1>8 biztos jel, hogy Ön nem a legjobb fogorvost választotta </h1>
      <p>1. A kezelés elején kauciót kell adnia, ha közben eltörne a fúró vagy 
        megsérülne a szék. </p>
      <p>2. Adoki altatásban végzi a fúrást is, mert remeg keze és nem tudja kiszámítani, 
        melyik testrészen okoz majd fájdalmat. </p>
      <p>3. A nyálelszívót ultrás vízzel öblítették le, ezért folyamatosan szappanbuborékokat 
        fúj.</p>
      <p> 4. A kezelés alatt az orvos végig megpróbál beszélgetni Önnel, majd 
        amikor Ön válaszolni próbál, belefúr a nyelvébe.</p>
      <p> 5. A fogfehérítés után nem megy ki a szájából a magasfényű zománcfesték 
        szag, ráadásul hátul össze is ragad. </p>
      <p>6. Az új protézisében többször is megharapja a manduláját, mert fordítva 
        szerelték be. </p>
      <p>7. Megpróbálja bedugni az Ön szájába a fejét, hogy a nővért szórakoztassa. 
      </p>
      <p>8. Kihúzza két metszőfogát is, mert árnyékolja a bölcsességfogát tömés 
        közben. </p>
      <h1>8 ok, ami miatt Szaddam megnyerheti az iraki háborút </h1>
      <p>1. Az amerikai fegyverekben az elhúzódó háború miatt lemerül az elem. 
      </p>
      <p>2. Annyi baráti repülőt lőnek le a szövetségesek, hogy a rakétájuk és 
        a gépük is elfogy. </p>
      <p>3. Az amerikai tankok túl nagy lendülettel érkeznek Bagdadhoz és már 
        csak Ankaránál tudnak megállni. </p>
      <p>4. A CNN talál másik témát, amivel meg tudja szakítani az adását.</p>
      <p> 5. Lejár Bush mandátuma és véletlenül Arnold Schwarzeneggert választják 
        elnöknek. </p>
      <p>6. Megtalálják Oszama-bin-Ladent, aki bevallja, hogy Izland állt a merényletek 
        hátterében. </p>
      <p>7. Mire lelövik az összes Szaddam hasonmást, kifogy a muníció. </p>
      <p>8. Észak-Korea elfoglalja Amerikát. </p>
      <h1>8 hasznos tudnivaló, ha a kínai piacon vásárolsz</h1>
      <p> 1. Hiába őrzöd meg a számlát, nem tudod, kihez kell visszavinni a cuccot.</p>
      <p> 2. Míg a magyar eladók többsége szoláriumozik, a kínaiak karatéznak.</p>
      <p> 3. Az adios cipőnek is van már másolata, adibas néven. (valós információ) 
      </p>
      <p>4. Az ott kapható műszálas mamusz szőrzetét a kínai űrprogramhoz fejlesztették 
        ki, a sztratoszférába való visszatéréshez. Ennek megfelelően 12 mérgező 
        anyagot tartalmaz </p>
      <p>5. Az elektromos berendezések a csupasz kábellel és a vasúti felsővezetékkel 
        tartoznak egy érintésvédelmi osztályba, de ez csak kínaiul van rajta. 
      </p>
      <p>6. A kínai nyelvű használati utasítások kivétel nélkül Mao Ce Tung idézetek, 
        csak az ábrákat cserélik.</p>
      <p> 7. Ha nedvesen vesszük fel a pandás bokazoknit, a bokánk életünk végéig 
        pandás lesz. </p>
      <p>8. Egy csomag akciós combfix árából 90 százalék a haszon, 5 százalék 
        a kartontábla, amire ki van írva az ára, 4 százalék a szállítás és 1 százalék 
        az előállítási ár.</p>
      <p> 9. Amelyik pólón kínai felirat van, annak 80 százaléka azt jelenti, 
        hogy köcsög. </p>
      <h1>8 dolog, amit egy meteorológus biztosan tud </h1>
      <p>1. Melyek azok a régiók, ahova jó időt jósolva a legnagyobb meglepetést 
        tudja kelteni a turistákban. </p>
      <p>2. Milyen ruhában menjen a stúdióba.</p>
      <p>3. Melyik reklám után milyen időt jósoljon. </p>
      <p>4. Megmutatni Európát a térképen, nem úgy, mint a szépségkirálynőből 
        átképzett időjósok. </p>
      <p>5. Hogyan lehet kiírni hőmérsékleteket olyan helyekre, ahol biztos nem 
        lakik senki. </p>
      <p>6. A ciklon és az anticiklon közötti különbséget, bár ez rajta kívül 
        senkit sem érdekel. </p>
      <p>7. Azt, hogy hány napocska felett tuti ízléstelen a háttér. </p>
      <p>8. Hogyan takarja el testével a térkép azon részét, ahol fogalma sincs, 
        milyen idő lesz. </p>
      <h1>8 ötlet a Pál utcai fiúk olasz feldolgozásából </h1>
      <p>1. A nyitó képben Boka és Csónakos egymás szájából cuppantják át a gittet. 
      </p>
      <p>2. Nemecseket Chuck Norris játssza, Nemechuck néven és mindenkit letékvandóz. 
      </p>
      <p>3. A fatelep őre titkos transzvesztita, aki éjszaka a farakásokon kibontott 
        inggel a YMCA-t énekli. </p>
      <p>4. A vörös ingesek neve rózsaszíningesek, Ács Feri pedig szöges bőrkabátban 
        és kutyakobáccsal jelenik meg a banda tagjai előtt.</p>
      <p> 5. A rózsaszíningesek székhelye nem a Füvészkert, hanem a Széchenyi 
        Fürdő. </p>
      <p>6. Nemcsek nem tüdőbajt kap, hanem szifiliszt. </p>
      <p>7. Geréb egy nehéz családi hátterű KGB ügynök, akit Kozsó játszik, gyereknek 
        maszkírozva. </p>
      <p>8. Nemecsek apja egy cirkuszi medvével szökik meg, hátrahagyva a szabóműhelyt. 
      </p>
      <p>9. A grundot lerombolják és vegyifegyver üzemet építenek a helyén iraki 
        kisbefektetők. </p>
      <h1>8 biztos jel, hogy itt a tavasz </h1>
      <p>1. Már semmit sem lehet mínusz ötven százalékért kapni a boltokban.</p>
      <p> 2. Nem izzadnak a pufidzsekis gyíktestű nők a plazákban. </p>
      <p>3. A hatóságok már nyilatkoztak, hogy nincsenek felkészülve rá. </p>
      <p>4. A kopaszok a fűzős nyakú kapucnis póló helyett derékig ujjú kosárlabdás 
        atlétába bújnak. </p>
      <p>5. A trafipaxosok nem járatják a motort és kilógatják a kolbászos kenyeret 
        az ablakon. </p>
      <p>6. Csurka István kijött a Hősök terére és nem látta az árnyékát. </p>
      <p>7. A kalauzok az ingükbe tűzik a golyóstollat. </p>
      <p>8. Már a diszkók előtt is vannak verekedések.</p>
      <p>9. A hó alól kiszabadult Trabik tetjére felkerülnek a flör kerti székek. 
      </p>
      <h1>8 ötlet arra, hogy hogyan viseljük el a nyarat az irodában</h1>
      <p> 1. Munkába menet előtt zuhonyozzunk le öltönyben vagy kiskosztümben. 
      </p>
      <p>2. A ruha alá tekerjünk egy slagot, és munkaidő alatt cirkuláltassunk 
        benne hidegvizet. </p>
      <p>3. Adjunk a ruhafogasra egy fűszoknyát és rángassuk madzaggal. </p>
      <p>4. Hozzuk be a könnyező pálmát a lépcsőházból, szórjunk alá leheletnyi 
        homokot, amikor pedig senki sem látja, toljuk le a nadrágunkat és heveredjünk 
        alá. </p>
      <p>5. Vezessünk 12 V-os áramot egy zománclavórba, és kész a minijakuzzi. 
        Ha nincs transzformátor, megpróbálkozhatunk szifonpatronnal, vagy szívószálból 
        saját levegővel is. </p>
      <p>6. Kenjünk le magunkat naptejjel, és dugjuk be a fejünket a pénzvizsgáló 
        UV lámpa alá. Ha nincs ilyen a háznál, ugorjunk el a legközelebbi bankba. 
      </p>
      <p>7. Tegyünk a számítógépre Karib-tengeres háttérképet, és kérjük meg kollégáinkat, 
        hogy néha hullámozzanak. </p>
      <p>8. Ha a Balatonnál akarjuk érezni magunkat, együnk minden nap lángost, 
        tegyünk ki a padlóra egy döglött halat, és beszéljünk németül. </p>
      <h1>8 ötlet a Balaton megmentésére </h1>
      <p>1. Minden fürdőzőt kötelezzenek arra, hogy minden vízbe menetelkor vigyen 
        magával egy liter vizet, és még pisiljen is bele.</p>
      <p> 2. Az északi partról mindenki jöjjön át a délire, így a Balaton alja 
        felborul, és ugyanolyan mély lesz mindkét oldalon. </p>
      <p>3. Telepítsenek bálnákat a tóba, mert az általuk kiszorított víz miatt 
        megnő a vízmélység. </p>
      <p>4. Alakítsa át valami gazdag ember fedetté. </p>
      <p>5. A kiszáradt részeknél tegyenek úgy, mintha ott nem is lett volna tó, 
        a bokáig érő részeknél pedig írják ki, hogy a lábmosó használata a tóba 
        lépés előtt kötelező.</p>
      <p> 6. A part közelében ássanak fürdőgödröket, amibe ha belelépnek a strandolók, 
        derékig ér nekik a víz.</p>
      <p> 7. A Velencei-tó vizét hordják át a Balatonba, a Velencei-tó helyén 
        pedig építsenek bevásárlóközpontot. </p>
      <p>8. Importáljunk Finnországból egy új tavat, mert ott úgyis van egy csomó. 
      </p>
      <h1>8 dolog, amiben mi is versenyképesek vagyunk Európában</h1>
      <p> 1. A mi EU csillagunk is legalább akkora lesz, mint Németországé.</p>
      <p> 2. A magyar futballhuligánok, ugyanannyi kárt tudnak okozni 
        egységnyi idő alatt, mint az angolok.</p>
      <p> 3. Legalább annyi sört iszunk, mint a németek, legalább 
        annyi bort, mint a franciák és legalább annyi töményet, 
        mint a finnek.</p>
      <p> 4. A dolgok legalább akkora részét gyártják 
        Kínában, mint bármely más tagállamban. 
      </p>
      <p>5. Ugyanannyi tengerpartunk van, mint Ausztriának. </p>
      <p>6. Nálunk jóval elterjedtebb az EU átlagnál 
        a Big Brother, a turbószolárium és a háromcsíkos 
        tréninggatya. </p>
      <p>7. A korrupció minimum akkora, mint Olaszországban. </p>
      <p>8. Jegesmedve szőr kormányban egyelőre csak Svédország 
        előz meg minket. </p>      <h1>8 alapszabály egy képviselőnek </h1>
      <p>1. Sose higgyél magadnak, mert lelkiismeretfurdalásod lesz. </p>
      <p>2. Csak olyat ígérj meg, amit utólag cáfolni tudsz. </p>
      <p>3. Ha bonyolult kérdéssel találkozol, állj hozzá korruptan. </p>
      <p>4. A gyerek- és nyugdíjassimogatás ingyen van, de csak tanúk jelenlétében 
        csináld! </p>
      <p>5. Mindegy, melyik párt tagja vagy, ha át is ülsz egy másikba, ugyanaz 
        marad a munkahelyed. </p>
      <p>6. Ha tévéközvetítés van, vegyél feltűnő nyakkendőt, hogy felismerjenek 
        a választókörzetedben. Ha nem mutat a kamera, kiabálj be valami csúnya 
        szót, hogy rádmenjen. </p>
      <p>7. Csak olyan témához szólj hozzá, ami nem igényel szakértelmet, viszont 
        lehet benne személyeskedni. </p>
      <p>8. Nem elég tisztességesnek látszani, négy év alatt valahogy a családról 
        is gondoskodni kell. </p>
      <h1>8 legrosszabb nyári műsor </h1>
      <p>1. Közvetítés a Sziget fesztivál Névshowr sátrából, ahol Hajdu Péter 
        felköszönti Lorán Lenkét ebben az évben tizenkettedik alkalommal, majd 
        énekel a 100 folk Celsius és Berecz János. A műsor végén Medgyessy Péter 
        pólót cserél önmagával.</p>
      <p> 2. Az összes Bud Spencer-film, amiben már 130 kilónál kövérebb.</p>
      <p> 3. Való világ szexjelenet bakik, műsorvezető Majka papa és a rózsaszín 
        nyúlnak öltözött Csonka András. </p>
      <p>4. A 2001-es Legyen Ön is milliomos 5000 forintos kérdéseiből ismétlő 
        válogatás, a szünetekben játszik a TNT.</p>
      <p> 5. Anettka szabadtüdős sci-fi sorozata, Bőrben az űrben címmel.</p>
      <p> 6. Fásy mulató extra, fellép a magyar Boney M, Bunyós Pityu valamint 
        az újrafelfedezett Feri és az anyósa, kazettáról. A számok között mágikus 
        kés-, és zsírpumpa reklámok indokolatlan mennyiségben. Lehet, hogy eljön 
        Lui, a kéz nélküli bűvész is, ha ki tudja nyitni a kocsiajtót. </p>
      <p>7. Élő közvetítés az üres Parlamentből, hogy lehessen látni, mit lopnak 
        el nyáron. </p>
      <p>8. Fókusz matiné, szimpla gázolások, kretén világbajnokságok, közepesen 
        gusztustalan bőrbetegségek, és az újra összevarrt sziámi ikrek, 12 éven 
        aluliaknak is. </p>
      <h1>8 dolog, amivel elüthetjük időnket munkahelyünkön </h1>
      <p>1. Húzzuk át minden aktában az István vagy Norbert nevű ügyfeleket fehér 
        kihúzóval. </p>
      <p>2. Küldjünk egy faxot bármelyik minisztérium központi faxszámára azzal 
        a szöveggel, hogy Kati, imádom a bugyid illatát, majd küldjünk egy másikat, 
        hogy téves. Idegen helyről küldött fax, helyesbítés nélkül még viccesebb. 
      </p>
      <p>3. A teljesen automata, darálós kávéfőzőbe a kávészemek közé helyezzünk 
        egy húszforintost, és várjuk izgatottan az eredményt. </p>
      <p>4. Készítsünk a gémkapcsokból négy méter hosszú láncot, és egyik végét 
        helyezzük az orrunkba, majd ha jönnek, gyorsan vegyük ki. </p>
      <p>5. Tegyünk a közös nyomtatópapírok közé öt darab A4-es, kinyomtatott 
        szoftpornó képet. Hosszabb nyomtatásnál még a postázóig is eljuthat. </p>
      <p>6. Fénymásoljuk le minden irat üres oldalát is.</p>
      <p> 7. Ha telefont kapcsolnak, próbáljuk utánozni a Fővárosi Temetkezési 
        vállalat üzenetrögzítőjét, ha pedig ott dolgozunk, akkor a Vidámparkét. 
      </p>
      <p>8. Öntsünk művért az iratmegsemmisítőbe </p>
      <h1>8 legrosszabb dolog, ami egy reggeli tévéműsorban megtörténhet </h1>
      <p>1. A vendég zenekar annyira playback, hogy miután kikapcsolják a magnót, 
        meghalnak. </p>
      <p>2. A sok mókázástól arcidegzsábát kap a műsorvezető, és végigvigyorogja 
        a lábgombásodásról és a veseátültetésről szóló riportot. </p>
      <p>3. Bárki érkezik is a stúdióba, három kérdést kap: hogy vagy mostanában?, 
        tényleg?, és azt már kérdeztem, hogy hogy vagy mostanában? </p>
      <p>4. Fél kilenckor megjelenik a ponzor három testépítő vállalkozóval, és 
        közvetlen hangnemben követeli, hogy a padlócsempe reklámját még négyszer 
        adják le. </p>
      <p>5. 30 percen keresztül nem sikerül kimondania a műsorvezetőnek a saját 
        nevét, és ezen annyira természetesen nevet, hogy kap 10 SMS-t. </p>
      <p>6. A nap kérdése az, hogy melyik országban van Balatonfüred, de a műsor 
        végéig nem érkezik helyes válasz. </p>
      <p>7. Az agyrák miatt behívott professzort végig Johnny Longnak szólítják, 
        és arról kérdezgetik, hogy csinálta-e már hármasban kamerán kívül is, 
        valamint szereti-e az állatokat, mivel kettőt lapoztak a forgatókönyvben. 
      </p>
      <p>8. Egy valóságsztár másik valóságsztárral folytatott beszélgetése után 
        mindkettőjük agysejtjeinek 60 százaléka elpusztul, és nem tudnak kimenni 
        a képből. </p>
      <h1>8 legrosszabb szünidei program</h1>
      <p> 1. Harangöntő tábor ovisoknak, plusz pénzért szippantós, ponthegesztő 
        és lézergravírozó foglalkozásokkal. </p>
      <p>2. Budapest-Bécs gólyalábas maraton az M1-esen, forgalomelterelés nélkül. 
      </p>
      <p>3. Krisz Rudi tábor az agárdi popstrandon. </p>
      <p>4. Plüssállat szépségverseny és Miss Pedo választás, szünetben fellépnek 
        a Fásy mulató tíz év alatti sztárjai és a Baby Ladies.</p>
      <p> 5. Anettka űrtábor az óriáskeréken, délelőttönként neves sztárok hánynak. 
      </p>
      <p>6. Eszkimó napközis tábor a Mirelit Rt. hűtőházában, igény esetén állati 
        fehérje feldolgozó tábor a hajdúszováti dögkútnál. </p>
      <p>7. Bölcsis akvapark a Blaha Lujza téri szökőkútban. </p>
      <p>8. Éva Vermut bícs tanya az Omszki tónál </p>      <h1>8 legrosszabb valóságshow ötlet </h1>
      <p>1. A pénznek nincsen szaga <br>
        - Négyen ülnek egy szaunában egy kiló sós heringgel, szellőzés nélkül. 
        Persze nem jöhetnek ki soha. Aki két hét után a legbüdösebb, azt a többiek 
        kiszavazzák. Aki utoljára marad, az nyer kétmillió forintot, és írnak 
        róla egy könyvet. </p>
      <p>2. Enyém a kamera<br>
        - Három ember áll egy kör alakú szobában, és aki a legerősebb, az elveheti 
        az operatőrtől a kamerát, meg, ha nincs nézettség, akkor meg is verheti. 
        Akinél a legtovább van a kamera, az lesz a következő széria műsorvezetője.</p>
      <p> 3. Rúgd torkon Lajost! <br>
        - A versenyben csak Lajos nevű versenyzők indulhatnak, akik közé bejön 
        egy Béla, aki a legkevésbé szimpatikus Lajost a nézők SMS-ei alapján torkon 
        rúgja hetente. Végül Béla győz, meg a mobilcégek. </p>
      <p>4. Ki nevet a végén?<br>
        - 10 játékos elutazik Dominikára, és akinek elfogy a pénze, azt a stáb 
        eladja a helyi maffiának. Aki utoljára marad, azért kétszer annyit kérnek, 
        mert már tök híres. </p>
      <p>5. Etesd meg az oroszlánt! <br>
        - Három játékos költözik az oroszlánketrecbe, és ebből egyet-egyet a vérszomjas 
        ragadozó néha megeszik. Az utoljára megevett helyére, mindig bejön valaki 
        más, hogy tovább tartson a műsor. A győztes végül nyer valamit, amit egy 
        olyan cég szponzorál, amelynek a logójában van oroszlán. </p>
      <p>6. Minél több dugás. <br>
        - A műsort este adják, és a főszereplők minél többet dugnak benne, aztán 
        néha kiszavaznak valakit SMS-ben. Aki kiesik, azt még a kiszavazó show-ban 
        három néző, aki küldött SMS-t és a műsorvezető is elkaphatja. ÉS lehet 
        nyerni turmixgépet is, és nyaralást Bükfördőn. Végül aki egyedül marad, 
        az szomorú lesz, de kap hárommillió forintot és egy sátras utánfutót. 
      </p>
      <p>7. Csokinyuszi. <br>
        - A 12 ember, a műsor alatt csak csokinyuszit ehet, és mindig valakit 
        kiszavaznak. Aki utoljára marad, annak kiadják egy CD-jét, és kap 5 tonna 
        csokinyuszit a ponzortól. </p>
      <p>8. Pénz az ablakban.<br>
        - Nyolcan elutaznak egy egzotikus szigetre, amivel hazánknak nincs kiadatási 
        egyezménye, aztán sosem jönnek haza, mert lenyúlták az egész lóvét, ami 
        a forgatásra volt. </p>
      <h1 align="center">8 legjobb dolog a globális felmelegedésben </h1>
      <p>1. Fejlődhet az eszkimó lakáskultúra. </p>
      <p>2. Fellendülhet Grönland turizmusa. </p>
      <p>3. Bárki lehet meteorológus, aki ismeri a 30-nál magasabb számokat és 
        felismeri a napot. </p>
      <p>4. Egy gyerek sem növi ki többet egy szezon alatt a télikabátját.</p>
      <p> 5. Bármennyi lehet a távfűtés áfája. </p>
      <p>6. Nem kell ismételni a Discoveryn és a Spektrumon a természeti katasztrófás 
        filmeket. </p>
      <p>7. Egyre kevesebb ruha lesz a svéd nőkön, nálunk pedig egész évben figyelhetjük 
        a tapadós nacikon áttűnő tangabugyikat. </p>
      <p>8. Mielőtt más katasztrófa miatt elpusztul a Föld, lesz egy csomó jó 
        nyarunk. </p>
      <h1 align="center">8 legdurvább panasz egy utazási irodánál</h1>
      <p> 1. A hotel helyén csak egy telek eladó tábla volt látható, de mire felírtuk 
        volna a számot, a busszal együtt már azt is ellopták. </p>
      <p>2. A szállodai szobánkban csótányok, patkányok és egy bolgár transzvesztita 
        kígyóbüvölő együttes lakott. </p>
      <p>3. Az ötcsillagos szállodában az udvaron volt a latrina, de a csillagokat 
        kiérdemelte azzal, hogy volt a közelben egy planetárium. </p>
      <p>4. A félpanziós ellátás azt jelentette, hogy mindenki csak a felét kapta 
        a teljes adagnak.</p>
      <p> 5. A szállodai transzferhez a tevékért a két leggyengébb férfi feleségét 
        el kellett adnunk. </p>
      <p>6. A telepített idegenvezető kizárólag németül beszélt, mert ezelőtt 
        csak osztrák síutakat csinált. Amikor problémáinkkal hozzá fordultunk, 
        ő is elmondta nekünk problémáit, mert örült, hogy valaki végre megérti. 
      </p>
      <p>7. A szaharai fakultatív programról tizenkettőből csak hatan jöttek vissza, 
        de ők sem tarthatták meg a fényképezőgépüket. </p>
      <p>8. Az út második napján olyan súlyos gyomorfertőzést szenvedtünk, hogy 
        egy Toi-toi vécében küldtek haza poggyászként, ami ráadásul kétszer elveszett. 
      </p>
      <h1 align="center">8 legrosszabb dolog, ami egy búcsún megtörténhet </h1>
      <p>1. Amikor a sergőben beszállsz a gyerekkel a helikopterbe, soha többet 
        nem tudsz kiszállni. </p>
      <p>2. Amikor otthon kicsomagolod a kínai gyártmányú Utolsó vacsora képet, 
        kiderül, hogy csak 9 apostol van rajta, és Jézus pedig Mao Ce Tung kiköpött 
        mása. </p>
      <p>3. A dinamóval működő dodzsemben annyira nincs érintésvédelem, hogy már 
        a zseton bedobásakor rádég a műszálas kardigán. </p>
      <p>4. A játék Kalasnyikov helyett igazit árulnak, mert olcsóbb. </p>
      <p>5. A 250 forintért vásárolt Queen kazettán Bódi Guszti és az ecsedi fekete 
        szemek éneklik szinti kísérettel, romául a Bohemian Rhapsody-t. </p>
      <p>6. A kacsintós ABBA személyi igazolvány tartóról kiderül, hogy plutóniumot 
        tartalmaz.</p>
      <p> 7. A vásárfiaként beszerzett villogós műanyag kereszttől többen epilepsziás 
        rohamot kapnak a körmenetben. </p>
      <p>8. Olyan gyorsan forog a lánchinta, hogy utoléred a hányásod. </p>
      <h1 align="center">8 alapszabály egy multinacionális cégnél </h1>
      <p>1. Munkád célja, hogy egy ismeretlen tulajdonos, ismeretlen termékét, 
        ismeretlen országokba, ismeretlen embereknek eladjad.</p>
      <p> 2. A külföldi főnökök azért jönnek ide, mert otthon sokkal rosszabbak 
        a nők, vagy mert nem tudtak róla, hogy nálunk is létezik felsőoktatás. 
      </p>
      <p>3. Hiába van angol neve a munkakörödnek, és hiába dolgozol egy fiatal, 
        dinamikus csapat tagjaként, ha minimálbérért napi 12 órában a kukákat 
        kell ürítened.</p>
      <p> 4. Az internacionalizmus és a multinacionalizmus között csak annyi a 
        különbség, hogy az internacionalizmus alatt lehetett inni a munkahelyen. 
      </p>
      <p>5. A csapatépítő tréning lényege, hogy akiket napi tíz óra alatt megutálsz, 
        azokról elhidd, hogy a hétvégére sem találhatsz náluk jobb embereket. 
      </p>
      <p>6. A teljes leépülés ott kezdődik, ha könnyeket csal a szemedbe, amikor 
        meglátod a képed a férfi klotyó melletti büszkeségfalon. </p>
      <p>7. A kihívás általában olyan feladat, amit a számítógép önállóan nem 
        tud elvégezni, a főnök pedig nem kíváncsi rá. </p>
      <p>8. Lehetsz lojális a cégedhez, de Kínában akkor is olcsóbb a munkaerő. 
      </p>      <h1>8 legrosszabb dolog, ami a nyaralásból való visszatéréskor történhet 
        velünk </h1>
      <p>1. A hűtőben csak azért nem lehet érezni a 12 liter megsavanyodott tej 
        illatát, mert elnyomja a mosogatógépben felejtett hagymás rostélyosé. 
      </p>
      <p>2. A megérkezésünkkor derül ki, hogy a szomszédok elfelejtették a riasztó 
        kódját, ezért sorsára hagyták a kanárit, a kutyát és a tengerimalacokat. 
        Egyszer ugyan megpróbálták a lichthófon keresztül meglocsolni a fikuszt, 
        de csak a színes tévét találták el. </p>
      <p>3. A szimpatikus bérlők lecserélték a zárat, és eladták egy másik szimpatikus 
        családnak a lakást, ráadásul, amikor hazaérünk, akkor burkoltatják az 
        előszobát lila linóleummal. </p>
      <p>4. Több lakó is gratulál, hogy a távollétünkben a társasház megválasztott 
        a tűzpárbajban elhunyt közös képviselő utódjának.</p>
      <p> 5. Amikor viccből becsengetünk, kiderül, hogy végül mégis nyitva hagytuk 
        a gázt induláskor. </p>
      <p>6. A lakást távollétünkben teljesen kifosztották, ráadásul a rendőrök 
        a helyszíneléskor megtalálták a Victor Hugo kötetbe rejtett 30 grammnyi 
        füvet.</p>
      <p> 7. Az induláskor otthonhagyott konszolidált gyermek hazaérkezésünkkor 
        már élettársi közösségben él két sátánista rockzenésszel, akik rendszeresen 
        kakast áldoznak a nagyszobában a soproni szőnyegen.</p>
      <p> 8. Megkapjuk a bankkártya egyenlegünket, amiből kiderül, hogy Kolozsváron 
        12 millió forint értékben vásároltak vele, holott tőlünk a horvát tengerparton 
        lopták el. </p>
      <h1 align="center">8 legrosszabb dolog, ami a nyári táborban megtörténhet 
      </h1>
      <p>1. A fogyókúrás krishna tábor elején mondják meg, hogy a vegetáriánus 
        cuccok felszolgálása előtt mindenkinek levágják a haját. </p>
      <p>2. A kézműves táborban kizárólag sarokcsiszolás, csempevágás és betontörés 
        légkalapáccsal a program. </p>
      <p>3. A lovas táborban, mivel nem hoztál lovat, végig a hátrafelé nyilazó 
        táborozók céltábláját kell tartanod. </p>
      <p>4. A hittantáborban ördögűzést hajtanak végre rajtad, mert nem vagy hajlandó 
        levenni a Metallica pólód. </p>
      <p>5. Az éjszakai bátorságpróbán annyira nem sikerül megfelelned, hogy még 
        a biológia tanár is csak könyvből tud újraéleszteni. </p>
      <p>6. A tábortűznél mindenki kizárólag TNT számokat énekel, egészen addig, 
        amíg be nem dobsz egy fa dezodort a közepébe. </p>
      <p>7. Az összes konzerved inkompatibilis konzervnyitóval, a csokik beleolvadnak 
        a papírba és a kínain vásárolt meztelen nős magazinról kiderül, hogy belül 
        üres.</p>
      <p>8. A fazekas táborban mindenki köcsög. </p>
      <h1 align="center">8 szempont, hogy hova jelöljünk ki türelmi zónát </h1>
      <p>1. Legyen a padkán legalább egy kamionnyi hely, hogy a kamionosoknak 
        ne kelljen menet közben, vagy az út közepén. </p>
      <p>2. Legyen térerő, hogy a striciknek vagy a lányoknak ne kelljen több 
        kilométert gyalogolniuk az első nyilvános telefonig. </p>
      <p>3. Borítsa a környéket bozót, hogy az eldobált óvszerek ne rombolják 
        rögtön a tájképet, és a vadromantika szerelmesei is megtalálják… számításukat. 
      </p>
      <p>4. Ne keresztezze turistaút, bicikliút vagy tanösvény. Ha keresztezi, 
        csak 18 éven felüliek kirándulhassanak arra. </p>
      <p>5. Legyen minél nagyobb fény a környéken, hogy éjjel azok is látsszanak, 
        akiknek kicsi, illetve a lányok ki tudják tölteni a számlát. </p>
      <p>6. A hosszú egyenes útszakasz kifejezetten előnyös, mert kanyarban nehéz 
        alaposan válogatni, tolatni pedig egyenesen tilos. </p>
      <p>7. Előny még, ha van a közelben zöldséges vagy lottózó, mivel ha nagyobb 
        címletből nem tudnak visszaadni, van hol váltani. </p>
      <p>8. Legyen a közelben még valamilyen tereptárgy, amihez hívni lehet a 
        taxit, mindig jobban hangzik, ha valaki a sertéshizlaldához kér egy kocsit, 
        mintha a türelmi zónába. </p>
      <h1>8 legrosszabb dolog, ami a Budapest Parádén megtörténhet </h1>
      <p>1. Leizzadod a lila testfestéked, ezért tönkremegy a rózsaszín szőrös 
        bikinid. </p>
      <p>2. Felszállsz tévedésből egy Volán Tefu kamionra, és egészen Záhonyig 
        félmeztelenül koreográfiákat mutatsz be a tetején.</p>
      <p> 3. Éppen extasy tablettát vásárolsz, amikor belefolyik a pénztárcádba 
        32 liter hab. </p>
      <p>4. Kályhaezüsttel lefújva az Oktogonon már déltől várod, hogy bedübörögjön 
        a menet, ám kiderül, hogy csak a jövő héten lesz buli. Viszont megkoszorúz 
        a közepesen beszámítható partizánszövetség három tagja. </p>
      <p>5. Végig a közterület fenntartó sárga seprűs kocsija mellett haladsz, 
        mert nem tudod kitalálni, hova bújhatott el benne a DJ. </p>
      <p>6. Szeletelés közben levágod a bal lábad. </p>
      <p>7. A diszkós kamion eltéved, és 20 gogo girl fejeli le a Petőfi Sándor 
        utcánál az aluljáró tetejét.</p>
      <p> 8. Azon veszed észre magad, hogy párducmintás falatnyi forrónadrágodban 
        egy zsúfolt román turistabusz előtt táncolsz, ráadásul már hétfő reggel 
        van. </p>
      <h1>8 legrosszabb dolog, ami akkor történhet veled, ha busz vagy villamos 
        után futsz </h1>
      <p>1. Eléred, de a járókereted maga alá gyűri a hátsó kerék. </p>
      <p>2. Eléred, de újra kell csapágyaztatni a kerekesszatyrod. </p>
      <p>3. Miután olyan közel érsz, hogy meglátod a számot, rájössz, hogy ez 
        nem is az a busz, ötven méter sprint után azonban már szégyen lenne nem 
        felszállni.</p>
      <p> 4. Előtted csukja be az ajtót, és utána öt percig áll még a pirosnál. 
        Ez idő alatt megpróbálod a kisablakon keresztül a hajánál fogva kirángatni 
        a fülkéből, de közben zöldet kap, és a lófarkánál fogva végighúz a Rákóczi 
        úton. </p>
      <p>5. 300 métert futsz, erőltetett tempóban, embereket fellökve, terhes 
        anyákat magad mögé utasítva, ám miután elérted, 18 perc múlva indul. </p>
      <p>6. 100 méteren világrekordot javítasz, de nem fogadják el, mert két műtrágyás 
        zacskónyi csirkeaprólékkal sikerült csak megtenni a távot. </p>
      <p>7. Eléred és eldobsz egy háromnegyed cigit, aztán meglátod, hogy garázsmenet. 
      </p>
      <p>8. Felugrassz, és visszanézve látod meg, hogy ÖKM magazin fotózás van 
        a megállóban. </p>
      <h1>8 leglasztminitebb út </h1>
      <p>1. Tunézia 30 perc alatt. Tankolás a monasztiri reptéren. </p>
      <p>2. Prága 1 nap vonattal. Reggeli, ebéd és vacsora a büfékocsiban, útközben 
        az elhaladó táj megtekintése. </p>
      <p>3. Transzfer Amszterdamban. Budapest - Amszterdam - Bécs - Budapest, 
        átszállással, 30 perc Amszterdamban, hazafelé 35 perc Bécsben.</p>
      <p> 4. Horvátország, ahogy képzeli. Elhelyezés a képen látható szállodától 
        15 kilométerre, medence kizárólag a kép bal alsó sarkában. </p>
      <p>5. Bécs szárnyashajóval. 3-4 hét, a vízállástól függően. </p>
      <p>6. Bankár hétvége Bécsben. Hegyeshalomig BMW-vel, visszafelé rendőri 
        kíséret, érkezés az Aradi utcába. </p>
      <p>7. Mise Párizsban. Utazás busszal a Notre Dame-ig, rövid pisilés, majd 
        vissza. </p>
      <p>8. Egyiptom biztonságosan. Utazás busszal a Szépművészeti Múzeumig, gyomorkímélő 
        menzaebéd, hűvös, egy darab múmia megtekintése csoportkedvezménnyel. </p>
      <h1>8 leggyakrabban alkalmazott közlekedési szabály a gyakorlatban </h1>
      <p>1. Akinek hosszabb a középső ujja, nagyobb kocsija, vagy rövidebb a haja, 
        annak van elsőbbsége. </p>
      <p>2. Nyúlszőrkalapban a legnagyobb megengedett sebesség 30 km/h. </p>
      <p>3. Terepjáróval mindenen meg lehet állni, amin átmegy az első kerék.</p>
      <p> 4. Az irányváltási szándékot úgy kell jelezni, hogy felnézünk a telefonról 
        SMS írás közben. </p>
      <p>5. A teljes hangerő háromnegyedénél feljebb csak akkor lehet felcsavarni 
        a magnót, ha legalább két ablak le van húzva.</p>
      <p> 6. Az autóbusz öböl arra szolgál, hogy amíg az autók haladnak, addig 
        tudjon hol állni a busz. </p>
      <p>7. A szabályos közlekedés és a korrupció majdnem szinonimák. </p>
      <p>8. Az udvariasság a gyengék mentsvára. Előzésnél abban bízunk, hogy aki 
        szembe jön, gyávább, és előbb rántja el a kormányt. </p>
      <h1>8 legújabb szólás </h1>
      <p>1. Jár a keze, mint az 53. heti nyugdíj. </p>
      <p>2. Mosolyog, mint Csonka András a CD borítón. </p>
      <p>3. Hosszú, mint az M7-es 2015-ben.</p>
      <p> 4. Bámul, mint Ábel Anita a reggeli agysebészre. </p>
      <p>5. Iszik, mint egy jellemszínész. </p>
      <p>6. Egyszerű, mint az 5000 forintos kérdés. </p>
      <p>7. Él, mint Korda György a Szigeten. </p>
      <p>8. Olyan ronda, hogy az Aktívban is szöveges figyelmeztetés van előtte. 
      </p>
      <h1>8 legrosszabb dolog, ami egy magyar Forma-1-es versenyzővel megtörténhet 
      </h1>
      <p>1. Nem lát semmit, mert egy szponzor ragaszkodik hozzá, hogy a sisakellenzőjén 
        rajta legyen a matricája.</p>
      <p> 2. Mindig 90-re lassít, ha fényképeznek.</p>
      <p> 3. Egyik szponzor csődbe megy, és Bécsbe menekül a kocsival. </p>
      <p>4. Frei Tamás csak akkor hajlandó bevenni a műsorába, ha legalább egy 
        versenyen kigyullad, és lángolva szaladgál egy kicsit a szalagkorlát előtt. 
      </p>
      <p>5. Kiderül az autóról, hogy lopott, és a Williams már két hete keresi, 
        ráadásul bár az alvázszámot átütötték, elfelejtették átragasztani a szponzorokat. 
      </p>
      <p>6. A rajtnál nem tudja kivenni a betörésvédelmi sebességváltó zárat, 
        ezért végig rükvercben kell vezetnie. </p>
      <p>7. A tízezres szerviznél lemásolják a kulcsát, és ellopják a kocsit a 
        bokszutcából.</p>
      <p> 8. Tartalék izzókészlet és elsősegélydoboz nélkül nem mer elindulni, 
        mert fél a rendőröktől. </p>
      <h1>8 legrosszabb dolog, ami a magyar válogatottal történhet egy bárki elleni 
        futballmeccsen </h1>
      <p>1. A meccs előtt közlik velük, hogy a másik csapatban is tizenegyen lesznek. 
      </p>
      <p>2. Annyira kimerülnek az újságnyilatkozatokban, hogy nem bírnak feljönni 
        a lépcsőn az öltözőből. </p>
      <p>3. Csak a meccs harmincadik percében jönnek rá, hogy aki másik színű 
        mezben van, az nem barát. </p>
      <p>4. Lelkileg megtöri őket, hogy a másik csapat miatt állandóan hátra kell 
        futni. </p>
      <p>5. Megkeverednek, mert a mérkőzés előtt a videón sokkal kisebbnek tűnt 
        a pálya, és más pólóban voltak a csapatok. </p>
      <p>6. Végig a bírónak passzolnak, mert ő mozog olyan lassan, hogy eltalálják. 
      </p>
      <p>7. Az első gól után meglepődnek, hogy nem ezt nyilatkozták az újságban. 
      </p>
      <p>8. Eljön az ellenfél. </p>      <h1>8 legrosszabb dolog, ami a hentesnél megtörténhet</h1>
      <p> 1. Annyira a végét kapod a szaláminak, hogy az alumínium között alig 
        találod meg a héjat. </p>
      <p>2. A marha részei ábrán minden sorszám a combon van elhelyezve. </p>
      <p>3. A visszaadáskor annyira véres a tízezres, hogy külön nejlonban kell 
        beraknod a pénztárcádba. </p>
      <p>4. A vásárolt disznócombon találsz egy harisnyatartót. </p>
      <p>5. Csak biohús van szójából, az viszont kék.</p>
      <p>6. Sorban állás közben jobb kezed a vágódeszkán felejted. </p>
      <p>7. A hentes lánckesztyűben nem tudja kezelni a pénztárgépet, ezért huszonötezer 
        forintra jön ki a számla. </p>
      <p>8. A darálthúsban a következő feliratú kis táblára leszel figyelmes: 
        Rex, 2-643-512.</p>
      <h1>8 legjobb fogyókúra recept </h1>
      <p>1. Minden nap együnk meg egy gézbe csavart olajos halat. A géz felitatja 
        a gyomorsavat, az olajos hal pedig nem rohad be a kamrába. </p>
      <p>2. Fehér arany diéta. Igyunk meg négy liter gipszet. A gipsz tele van 
        ásványi anyaggal, és hosszú időn keresztül jóllakottságérzést kölcsönöz. 
      </p>
      <p>3. Zsírkúra. Együnk meg minden étkezés után fél liter langyos zsírt, 
        három hét múlva, amikor abbahagyjuk, garantáltan elkezdünk fogyni. </p>
      <p>4. Szalonna cérnán. Nyeljünk le egy cérnára fűzött szalonna katonát, 
        majd mielőtt leérne, húzzuk ki.</p>
      <p>5. Szalmonella diéta. Minden reggel fogyasszunk el egy csapott evőkanál 
        szalmonellát, majd öblítsük le vízzel. </p>
      <p>6. Akupunktúra belsőleg. Lenyelünk 30 darab zsákvarró tűt, majd patkómágnessel 
        úgy állítjuk be, hogy egészséges legyen. </p>
      <p>7. Önpacal. Fogyasszuk el saját gyomrunkat, így tartósan megoldódik a 
        súlyfelesleg problémánk. </p>
      <p>8. Norbi-diéta. Rendkívül egészséges, zsírmentes menü, együk meg egyszerűen 
        Norbit hat hét alatt. </p>
      <h1>8 legrosszabb dolog, ami akkor történhet, amikor összejönnél egy lánnyal</h1>
      <p> 1. Amikor levetted a melltartóját, közli veled, hogy igyekezzetek, mert 
        a pasija mindjárt megjön a feketeöv-vizsgájáról. </p>
      <p>2. Az első csóknál beakad a fogszabályozója a szemöldök piercingedbe.</p>
      <p> 3. Amikor leveszed a bugyiját, elindít egy tojásfőző órát az ágy mellett. 
      </p>
      <p>4. Az aktus előtt alá kell írnod egy biankó apasági elismerő nyilatkozatot, 
        amennyiben bármi rosszul sülne el. </p>
      <p>5. Megkérdezi, hogy zavar-e, ha előtte tisztába teszi a gyereket. </p>
      <p>6. Kiderül, hogy nem az egyik barátnője, akiről mindig mesélt, műkörmös, 
        hanem ő maga. </p>
      <p>7. Azt hiszed, hogy meghódítottad életed nőjét, amikor diszkréten átcsúsztat 
        a kispárnán egy árjegyzéket.</p>
      <p> 8. Azt mondja, hogy legyetek inkább igazi barátok, és kölcsönkéri a 
        lakásod egy másik pasival való randihoz. </p>      <h1>8 legjobb francia lekoptató duma </h1>
      <h2>(Tóth Barnabás fordítása)</h2>
      <p> -Szerintem találkoztunk már valahol.<br>
        -Igen, nem is megyek oda többet.</p>
      <p> -Szabad itt egy hely?<br>
        -Igen, az enyémmel együtt mindjárt kettő is.</p>
      <p> -Felhívhatom? Mi a száma?<br>
        -Benne van a telefonkönyvben. <br>
        -Dehát a nevét sem tudom!<br>
        -Az is benne van.</p>
      <p> -Fotós vagyok és pont ilyen arcot keresek a munkámhoz.<br>
        -Én meg plasztikai sebész, és én is. </p>
      <p>-Hogy lehet, hogy Ön ilyen szép?<br>
        -Valószínűleg megkaptam az Ön részét is.</p>
      <p> -Hozzád vagy hozzám?<br>
        -Mindkettő. Én hozzám, te hozzád.</p>
      <p> -Te vagy itt a legszebb lány.<br>
        -Tényleg? Akkor megkeresem a legjobb pasit. </p>
      <h1>8 legkínosabb dolog, ami a Teller-levél után még kiderülhet</h1>
      <p> 1. A K & H faxáról érkezett a levél. </p>
      <p>2. Már majdnem megjelent egy II. János Pál SMS is a címlapon, amiben 
        sok sikert kíván az M70-es építéséhez, de kiderült, hogy a pápának nincs 
        magyar kártyás előfizetése. </p>
      <p>3. Maga a Népszabadság is hamisítvány, a főszerkesztő pedig földönkívüli. 
      </p>
      <p>4. Medgyessy Péter szír állampolgár.</p>
      <p> 5. Balázs Pali rajongói levelei is kamuk.</p>
      <p> 6. Mikes Kelemen nem is volt Rodostóban, minden levelét turistacsoportok 
        vitték ki, és adták fel egy kamu címre. </p>
      <p>7. Nem ellenzéki, hanem kormánypárti képviselők szerepelnek egy állatos 
        pornóvá fajuló ducitorna kazettán. </p>
      <p>8. A hidrogénbomba is hamisítvány. </p>      <h1>8 új adónem jövőre </h1>
      <p><b>1. Kétütemű autó adó: </b><br>
        Minden kettővel osztható ütemű autó után fizetendő. </p>
      <p><b>2. Kínai piac adó:</b><br>
        aki belép a kínai piac területére, annak le kell szurkolnia a portásnak 
        5000 forint ÁFÁ-t, mert bent úgysem fogja</p>
      <p> <b>3. Idegenforgalmi adó:</b> <br>
        mindenkinek az évi szabadsága után éjszakánként 250 forint idegenforgalmi 
        adót kell fizetnie, mivel ha otthon marad, akkor mint turista tartózkodik 
        a lakásában </p>
      <p><b>4. Ingó adó:</b> <br>
        hajléktalanok által fizetendő adónem, mivel nincs lakásuk, ezért nem fizetnek 
        ingatlanadót. Az alapja az egy főre jutó paplannégyzetméter. </p>
      <p><b>5. Szervadó:</b> <br>
        az fizeti, akibe szervet ültetnek át, mert ezzel gazdagodik.</p>
      <p> <b>6. Megtartási illeték:</b><br>
        ha valaki nem adja el, ajándékozza oda a házát, vagy esetleg nem hal meg 
        öt éven belül, az 10% illetéket kell, hogy fizessen, mert ez költségvetési 
        kiesést jelent </p>
      <p><b>7. Adó behajtási adó:</b><br>
        az adót bazi drága behajtani, ezért minden befizetett adóforint után 30 
        fillért kell befizetni </p>
      <p><b>8. Kossuth-adó: </b><br>
        minden perc kereskedelmi rádióműsor után, 25 % közszolgálatit kell hallgatni. 
      </p>
      <h1>8 átütő javaslat a tömegközlekedés megreformálására </h1>
      <p>1. Országos libegőrendszer kiépítése, amelyhez csatlakozhat a fővárosi 
        libegőrendszer. Nincs dugó, kötött a menetrend.</p>
      <p> 2. A sikló összekötése a fogaskerekűvel. (M6) </p>
      <p>3. A kettes metró négyes metróvá alakítása. (Hátha nem veszik észre, 
        két légy, egy csapás.) </p>
      <p>4. Nem kell vasút Ferihegyre egy csomó milliárdból, legyen inkább egy 
        kifutópálya a Kossuth téren, az úgyis üres, a delegációk miatt meg nem 
        kell lezárni a várost. </p>
      <p>5. A Duna teljes lefedése, és HÉV vonal kialakítása a helyén. </p>
      <p>6. A gyárak és a lakótelepek összeköltöztetése, hogy senkinek se kelljen 
        utaznia. (Új jogszabály alkotása: lakóparkban csak az kap hitelt, aki 
        300 méteren belül dolgozik.) </p>
      <p>7. Legyen persely a buszokon, ahol az adott busz felújítására lehet adakozni. 
        (Esetleg az állatkerti sikereket meglovagolva busz vagy ellenőr örökbefogadási 
        akció.) </p>
      <p>8. A taxi fuvardíj feléért lehessen megbeszélni, hogy a hetes busz háztól 
        házig visz. </p>
      <h1>8 legrosszabb dolog, ami egy chippendale fiúval megtörténhet </h1>
      <p>1. Annyi testolajat tesz fel, hogy nem marad fenn a bőrnadrágja. </p>
      <p>2. Be kell ugrania egy kollégája helyére, de csak akkor döbben meg igazán, 
        amikor a szám elején a nyakába tesznek egy hat méteres kígyót. </p>
      <p>3. A banánharapdálós trükknél nem veszi észre, hogy már elfogyott a banán. 
      </p>
      <p>4. Valaki rágyújt az első sorban, amitől kigyullad rajta a testolaj.</p>
      <p> 5. A szám végén kimegy a biztosíték és ötven kiéhezett háziasszony támadja 
        meg elektromos sokkolókkal. </p>
      <p>6. Egy százhúsz kilós asszony ráül a fejére, amikor szülőszemeket lehet 
        fogyasztani a mellkasáról. </p>
      <p>7. Amikor a két széken állva a lába között lehet limbózni, a százhúsz 
        kilós asszony által szétszórt szőlőkön megcsúszik a szék. </p>
      <p>8. Egy nap késéssel érkezik a leánybúcsúba, ezért a násznép közül négy 
        nyugdíjas asszony és a helyszínen eskető pap idegösszeomlást kap. </p>
      <h1>8 legdurvább gyűlöletkifejezés, amit majd nem lehet mondani, ha elfogadják 
        a Gyűlöletbeszéd elleni törvényt </h1>
      <p>1. Demszky-bérenc ellenőrnáci. </p>
      <p>2. Akkora kommunista, hogy négy sírhely kell neki a munkásmozgalmi panteonban. 
      </p>
      <p>3. Árokhajhász szabadkőműves. </p>
      <p>4. Hajrá Fradi, illetve Személyvonat indul bármelyik vágányról bárhova. 
        (Együtt dupla büntetés.)</p>
      <p> 5. Bármilyen D kötőjel szám összetételű szó. </p>
      <p>6. Primitív és annak bármilyen fokozott változata, például megaprimitív, 
        gigaprimitív vagy hiperprimitív.</p>
      <p> 7. Narancsbőrös Rogán-fiú. </p>
      <p>8. Polgár, köztársaság, Hölgyeim és Uraim, illetve tisztelt képviselőtársam! 
        (Holtversenyben a legdurvább). </p>
      <p>+ 1 Geciputtony fostalicska független. </p>
      <h1>8 legváratlanabb fordulat a Barátok köztben </h1>
      <p>1. Tilda férfivá operáltatja magát, és favágó lesz Moldovában. </p>
      <p>2. Klaudia agyában egy szövőlepkecsaládot találnak, de az orvosok nem 
        távolítják el, mert bazi jól mutat a röntgenen és négy nap alatt a fülén 
        keresztül meghorgol egy selyemotthonkát. </p>
      <p>3. Berényi Miklóst megerőszakolja egy tizenkét fős földönkívüli kommandó, 
        majd sorsára hagyja a Wekerle-telepen. </p>
      <p>4. Géza nem jelenik meg a tüdőszűrésen, ezért egy rendőri túlkapás során 
        kiverik két metszőfogát. </p>
      <p>5. Berényi Dani szimpátia alapon örökbefogad egy hódot, ami egy éjszaka 
        elrágja a torkát.</p>
      <p> 6. Dr. Balogh Nóra jelölteti magát főügyésznek, de kiderül, hogy operatív 
        tiszt volt a 4. sz. Állati Fehérje-feldolgozó Vállalatnál. </p>
      <p>7. Novák Lacit beperelik szexuális zaklatás miatt, de mielőtt Laci kifizethetné 
        a kártérítést, végez vele egy aszteroida. </p>
      <p>8. Vili bácsi chippendale show-kon vesz részt, ám mivel Magdi anyus elfelejti 
        megetetni a boáját, az egészben felfalja és három hétig egyenes adásban 
        emészti. </p>
      <h1>8 legfontosabb szabály egy biztonsági őrnek</h1>
      <p> 1. Legyél kíméletlen mindenkivel, mert a problémákat úgysem tudod átlátni.</p>
      <p> 2. Ha balhé van, bújj el, mert még elveszik tőled a pisztolyod! </p>
      <p>3. Tegyél a füledbe kamu fülhallgatót, jobb mint a vatta huzat ellen, 
        és legalább a betanított árufeltöltők komolyan vesznek. </p>
      <p>4. Hordj napszemüveget, így munka közben is tudsz aludni. </p>
      <p>5. Állj kisterpeszben, széttárt karral, mintha a hónod alatt lenne két 
        sündisznó, hogy megijedjenek tőled a gyerekes anyák. Egyébként sose fuss, 
        mert még utolérsz valakit, és akkor jöhet a papírmunka. </p>
      <p>6. Lehetőleg minél nagyobb helyet foglalj el onnan, ahol emberek közlekednek; 
        ha egy módod van, állj ajtó elé, vagy a bevásárlókocsi-tároló bejáratához.</p>
      <p> 7. Ha intézkedésre kerül sor, akkor legyél kemény a nálad gyengébbekkel 
        szemben. Az erősekkel szemben intézkedjen a pénztáros, ha nagyon akar. 
      </p>
      <p>8. Neked van feliratos inged, és kínai műselyem fekete nadrágod, ebből 
        is látszik, hogy különb vagy a többi embernél. </p>
      <h1>8 legrosszabb mondat a Mátrix 3-ban </h1>
      <p>1. Neo, akinek hosszú haja van, ne menjen közel a centrifugához! Az élet 
        pedig addig tart, amíg a halál el nem választ. </p>
      <p>2. Orákulum, én mindig tudtam, hogy te előre tudtad, amit Neo is előre 
        tudott. De ha mindenki mindent tud előre, miért két órás a film? </p>
      <p>3. Oczelot Béláné, Gyöngyike vagyok, és az ÁNTSZ-től jöttem kivizsgálni 
        a Mátrixot, mert ugye nem lett csatolva a csatorna engedély. </p>
      <p>4. Valaki lemenne meghúzni a hiperhajtómű gázbovdenjét? </p>
      <p>5. Uram, a kenyérpirítók és az análvibrátorok már a hármas kapunál vannak! 
      </p>
      <p>6. A PCB-k menjenek a MSI-hez, mert ott vannak az MRP-k a TSZM-eknél! 
      </p>
      <p>7. Morpheus, keresd a duguláselhárító embert, ő felírta a nyugdíjas igazolványa 
        hátuljára a világ kódját. </p>
      <p>8. Amíg én töltök, te lősz, amíg te töltesz, addig én meg rágyújtanék, 
        mert az életemben nem volt a kezemben öntöttvas aknavető. </p>
      <p>9. Már csak három óránk van, feltéve, ha találunk 9 voltos elemet a lézerágyúkba. 
      </p>
      <p>10. Morpehusz, az élet szép, de te ronda vagy mint a föld. </p>
      <p>11. A gépekhez elküldtünk harminc villanyóra-leolvasót, egyelőre nem 
        tudnak mit mondani. </p>
      <p>12. Trinity, tudom, hogy tízes betonvasak állnak ki belőled, én meg vak 
        vagyok, de minden rendben lesz!</p>
      <p> 13. A háború véget ért, visszamegyek Zionba árufeltöltőnek. </p>
      <h1>8 legrosszabb dolog, ami egy tehetségkutató versenyen megtörténhet</h1>
      <p> 1. Az A jó lovas katonának című dalt előadó köcsögduda-zenekar produkciója 
        közben a zsűri elnöke idegösszeomlást kap, és megeszik egy rádiós mikrofont. 
      </p>
      <p>2. Az elektrik bugizó villanyszerelőt egy aggódó kollégája lapáttal hátba 
        vágja, mert azt hiszi, belenyúlt a fázisba. </p>
      <p>3. Korbuly Fruzsina, árufeltöltő Operaház fantomja alatt kitörik az összes 
        lámpa és a visszaválthatós üvegek. </p>
      <p>4. A zsűriben részt vevő népművelő, gumicentírozó és a polgármesteri 
        hivatal gyámügyi előadója közül senki sem tudja eldönteni, hogy melyik 
        versmondó jusson tovább, mivel mind a hárman kint voltak alatta a büfében. 
      </p>
      <p>5. A műsorvezető egy fellépőnek sem találja el a nevét, ezért átállnak 
        a sorszámokra. A sorszámokat viszont a versenyzők nem látják a hátukon. 
      </p>
      <p>6. Az akrobatikus rock and roll együttes által feldobott négy táncosból 
        három csak egy húsz perccel később következő József Attila vers alatt 
        esik le. </p>
      <p>7. Juan, a tápiószelei bűvész fáklya trükkje közben kigyullad a cilindere, 
        majd a tűz átterjed a függönyre is. </p>
      <p>8. A népdal kategória indulóit elkísérik a családtagok is kaszával-kapával 
        és pillangókésekkel felszerelkezve, ezért a zsűri visszavonulása alatt 
        két embert veszít. </p>
      <h1>8 legrosszabb Mikulás vers </h1>
      <p>1. Lakótelepen lakunk, a Mikulásra gondolunk, nincsen kémény, kandalló, 
        marad a szemétledobó. </p>
      <p>2. Csinglingling száncsengő, adj vissza ezresbő', ezresed megtartod, 
        rúgom a krampuszot. </p>
      <p>3. Itt van Miki, s krampuszok, hagyd elől a mamuszod. Ha nincs itt a 
        mamuszod, erre majd jól rá…</p>
      <p> 4. Jöjj el, kedves télapó, mert nincs nekem Pajero. Ha lesz nekem Pajero, 
        én leszek a májer, oh. </p>
      <p>5. Derékig ér már a hó, de sehol sincs Télapó, ha lazsál a hómunkás, 
        elakad a Mikulás. </p>
      <p>6. Mondd meg nekem Mikulás, van-e AVON pakolás? Ha nincs neked, ne törj 
        be, csatlakozz a networkbe. </p>
      <p>7. Zöld erdőben jártam, kék ibolyát láttam, de télen mit akarok, ha iszok, 
        én locsolok. </p>
      <p>8. Kedves Mikul', ne gyere, mert a naptáram tele, hanem inkább, ha szeretsz, 
        küldjél nekem MMS-t. </p>
      <h1>8 biztos jel, hogy vesztes vagy az autóvásárlásban </h1>
      <p>1. Amikor kimész a piacra, csak a Ladás részlegnél kezdenek előre köszönni. 
        Amikor kiválasztod az igazit, és szóvá teszed, hogy hol van belőle az 
        ezerkettes csoda, elhitetik veled, hogy a Lada farmotoros. </p>
      <p>2. A részletfizetésnél úgy állapodsz meg, hogy amennyi részletet fizetsz, 
        annyi részletet adnak a kocsiból. </p>
      <p>3. A pótkerék kivételekor derül ki, hogy alatta nincsen padlólemez. Amikor 
        reklamálsz, megmondják, hogy ezért van a Frédi Béni akció. </p>
      <p>4. Annyira hengerfejes a kocsi, hogy a benzintankban kell utántölteni 
        a hűtővizet. </p>
      <p>5. Amikor letéped a hátsóablakban figyelő Miszter Rozsdát, kezedben marad 
        a hátsóablak. </p>
      <p>6. Az eredetiségvizsgálaton mondják meg, hogy a piros Lada egy zöld Póló 
        tulajdonképpen, úgyhogy jó vásárt csináltál. Csak a fekete csuklyás rendőrök 
        nem ennyire pozitívak. </p>
      <p>7. Viszont cserébe az okmányirodában három forgalmit kapsz, egyet az 
        alvázszám, egyet a motorszám, egyet meg a rendszám alapján. Ráadásul két 
        hét múlva felhívnak, hogy vidd vissza az összest, mert PVC.</p>
      <p> 8. Mindezeken túl, a rendszámod Ubul 2 lesz, mert a rendszámkiadásnál 
        félreértették, amikor a U2-t betűzted. </p>
      <h1>8 biztos jel, hogy túlzottan fontos szerepet játszik az életedben az 
        autód</h1>
      <p> 1. Mihálynak nevezted el, Schumacher után. Ráadásul minden névnapján 
        meglepetés partyt rendezel, hengerfejekből készült névnapi tortával. </p>
      <p>2. Mielőtt bemennél vele az autómosóba, magadon teszteled, hogy jó-e 
        a víz. </p>
      <p>3. A slusszkulcsot minden este egy damilra lógatva lenyeled, és utána 
        reggel felhúzod a gyomrodból, hogy senki se férhessen hozzá. </p>
      <p>4. A pénztárcádban pont a gyerekek mellett van a képe, kicsit a Metrókártyát 
        is megelőzve. </p>
      <p>5. Kizárólag gravírozott wunderbaumot használsz légfrissítésre, és az 
        ülésre húzott atlétatrikón is Te mosolyogsz. </p>
      <p>6. Tankolás közben az első kerékre teszed a lábad, hátha valaki észreveszi, 
        hogy tiéd a kocsi. Fizetés után meg elkéred a kutastól a térfigyelő kamera 
        kazettáját. </p>
      <p>7. Annak ellenére, hogy az eredeti ülésfűtés gomb benyomásával villamosszékké 
        alakul, beszereltettél egy frankó sportülést. </p>
      <p>8. Reggel az elindulás fél órát vesz igénybe, mire kikapcsolod a műholdas 
        követőt, az immobilájzert, a kormányt a sebességváltóval összekötő farkascsapdát, 
        és megnyugtatod a pitbullt. </p>
      <h1>8 legrosszabb mondat egy céges karácsonyon </h1>
      <p>1. Nagyon köszönjük mindenkinek az áldozatos munkáját, de jövőre az áldozatos 
        munkát az áldozatok helyett hatékony dolgozóink látják el. Sok szeretettel 
        köszöntöm ezért azokat a kollégákat is, akiknek a Jézuska hozza meg a 
        felmondását. </p>
      <p>2. Idén a kereskedelmi osztályon tíz százalékkal nőtt a mellbőség, amit 
        szeretnék megköszönni a humánerőforrás osztálynak. </p>
      <p>3. Az ipari kamera felvételei alapján most pedig elkészítettem azt a 
        listát, hogy kinek hány szaloncukrot kell kifizetnie a bejáratnál álló 
        karácsonyfáról. </p>
      <p>4. Külön köszöntöm a targoncásokat, akik lehetővé tették, hogy a füstgázmosó 
        tetéjn építsük fel a betlehemet. </p>
      <p>5. Hadd gratuláljak az év tűzihorganyzójának, aki egy három napos, egyszemélyes 
        üdülést nyert társaságunk százhalombattai üdülőjében. Nagy tapsot neki! 
      </p>
      <p>6. És akkor most megkérném a műsorvezető kolleginát, hogy a vacsora előtt 
        kötetlen beszélgetés keretében mutassa be cégünk zászlóshajóját az EU-szabványoknak 
        is megfelelő szénszálas dögkutat. </p>
      <p>7. Aki a húzásnál olyasvalakit húzott, akit a csoportos létszámleépítéskor 
        kirúgtak, az helyezze a fa alá az ajándékát. </p>
      <p>8. Megtisztelő, hogy ilyen szép számmal eljöttek, de csak a fémszálas 
        meghívókat tudjuk elfogadni. </p>
      <h2>Óriási bizonytalanság uralkodik atekintetben, hogy mi egészséges és 
        mi egészségtelen. Hetente derülnek ki olyan megdöbbentő részletek, mint 
        például hogy rákot okoz a langyosvíz, a kenyér, és egy liter tejtől akár 
        azonnal is meghalhatunk, ha vezetés közben félrenyeljük. Összegyűjtöttük 
        azokat a legegészségtelenebb dolgokat, amik biztosan károsak. </h2>
      <h1>8 Biztosan egészségtelen dolog</h1>
      <p>1. Napi három liter kozmás, langyos zsír, hirtelen bedöntve, alumínium 
        pohárból. </p>
      <p>2. Plutóniumos nyalóka.</p>
      <p> 3. Nehézfémsós perec. </p>
      <p>4. Agypiercing (főleg az alumínium). </p>
      <p>5. Napfogyatkozásba nézés hegesztés közben, szemüveg nélkül.</p>
      <p> 6. Napi háromszor kénsavban zuhanyzás </p>
      <p>7. Nagyító alatt napozás </p>
      <p>8. Marónátronnal öblögetés ebéd után, Orbit helyett. </p>
      <h1>8 legőszintébb mondat, amivel az első randin nyithatunk</h1>
      <p> 1. Szia, ragaszkodsz ahhoz, hogy a családomról és a munkámról beszéljek, 
        ha összesen ma este dugunk egyet? </p>
      <p>2. Három hónapja nem voltam nővel, elég csúnyának tűnsz ahhoz, hogy hasonló 
        cipőben járj. </p>
      <p>3. Tudom, hogy fontos számodra, hogy valaki lelkileg is a partnered legyen, 
        de azért megmutatnám a forgalmimat. </p>
      <p>4. Szeretem a feleségem, de te mégis harminc kilóval soványabb vagy. 
      </p>
      <p>5. Én a kedvezményes lakáshitel miatt ismerkedem, de azért epiláltathatnád 
        a lábad.</p>
      <p> 6. Látom, nagy a melled, úgyhogy nyugodtan beszélj a belsődről, addig 
        lekötöm magam. </p>
      <p>7. Kislány, főleg a bajuszod miatt tetszettél meg, úgy hasonlítasz apámra. 
      </p>
      <p>8. Először azt gondoltam, hogy pénzt kérek tőled, de mégis hoztál ajándékot. 
      </p>
      <h1>8 legrosszabb dolog, ami a használt karácsonyfával megtörténhet </h1>
      <p>1. Amikor visszacseréljük a fát, kapunk helyette két rekesz sörösüveget.</p>
      <p> 2. A cserepes fa annyit nőtt, hogy egyetlen ajtón sem fér ki, ezért 
        el kell ültetni a nappaliban. </p>
      <p>3. Az első dísz levételekor egyszerre hullik le az összes tűlevél a padlószőnyegre. 
      </p>
      <p>4. Amikor kidobjuk az ablakon, egy 20 milliós dzsipet talál el, ráadásul 
        a karácsonyfaizzót elfelejtettük kihúzni, ezért a konnektortól a motorháztetőig 
        lóg. </p>
      <p>5. A guberálókkal élet-halál harcot kell folytatni a talpért, ami véletlenül 
        rajta maradt. Mikor győzünk, szól az asszony, hogy megtalálta a helyén.</p>
      <p> 6. Már majdnem sikerül elégetni egészben az olajkályhában, amikor tüzet 
        fog a tapéta. Ráadásul a tűzoltók gúnyosan oltják a házat. </p>
      <p>7. Megpróbáljuk visszaszoktatni az erdőbe, de a díszek nélkül depressziós 
        lesz, és hazajön. </p>
      <p>8. Annyira élethű műfenyőt sikerült beszereznünk kétszázezer forintért, 
        hogy a tél végén elhullajtotta a tüskéit, amiket egyenként kell visszarakni. 
      </p>
      <h1>8 legfontosabb teendő a karácsonyi készülődésben </h1>
      <p>1. Kezdjük el a karácsonyi izzósor tesztelését. Szentestére talán végzünk 
        is. </p>
      <p>2. Ragasszuk át a nevünket a postaládán, hogy ne kelljen megköszönni 
        a karácsonyi leveleket. </p>
      <p>3. Vásároljuk meg a kínai piacon a szaloncukrot, akkor is, ha család 
        nem szereti a rákszirmosat, pekingi kacsásat vagy az édes-csípőset. </p>
      <p>4. Vegyük meg az élő halat, hogy utána karácsonyig ne kelljen fürödni. 
      </p>
      <p>5. Hozzuk fel a pincéből a tavaly lerakott fenyőt, és kezdjük el visszaragasztgatni 
        a tűleveleket.</p>
      <p> 6. Húzzuk ki az ajándéklistáról azokat a tételeket, amelyek mát a tavalyin 
        is szerepeltek, hiszen simán kibírt nélkülük egy évet a család. </p>
      <p>7. Kezdjük el perforálni a csomagolópapírokat, hogy jövőre is fel tudjuk 
        használni. </p>
      <p>8. Küldjük vissza a gyerekek Jézuskának írt leveleit, címzett ismeretlen 
        pecséttel. </p>
      <h1>8 legjobb dolog 2003-ban </h1>
      <p>1. A Magyar Állam is olyan híres Forma-1-es csapat lett, mint a Williams. 
      </p>
      <p>2. Kiderült, hogy ha egy rakat parasztot kiraksz egy trópusi szigetre, 
        ugyanolyan parasztok maradnak, viszont Stohl Bucit nem fogja a nap. </p>
      <p>3. Minden olcsóbb volt, mint 2004-ben lesz. </p>
      <p>4. Utoljára volt legális bármi, amit vidéken csinálnak. </p>
      <p>5. A magyar futballválogatott nem jutott ki az EB-re, így nem az egész 
        világ, hanem csak 400 szurkoló tudta meg, hogy valójában mire képesek. 
      </p>
      <p>6. Röhöghettünk, hogy Noszály Sándornak 25 nőből kellett találnia egy 
        ideálisat, míg a többi férfi minimum ötmillióból válogathatott. </p>
      <p>7. Ismét több pénzügyi szakember került börtönbe, mint a kormányba. </p>
      <p>8. Utoljára láthattuk Vágó Istvánt a pornószínész műkörmös algák és Conan 
        a barbár arcú csippendél moszatok műsorsávjában. </p>
      <h1>8 alapszabály a hálapénznél </h1>
      <p>1. Ne rakjunk a borítékba átvételi elismervényt. </p>
      <p>2. Mindig alkalmazzunk fehér borítékot, mert az nem látszik a fehér köpeny 
        zsebében. </p>
      <p>3. Csak annak a fehérköpenyesnek adjunk pénzt, akinek a nyakában sztetoszkóp 
        is van, így elkerülhetjük a hullaszállítók, takarítók és portások megvesztegetését. 
      </p>
      <p>4. Nehezebb műtét előtt csak előleget adjunk, hogy motiválva legyen az 
        orvos is. </p>
      <p>5. Ha jön a mentő, és sejtjük, hogy az intenzívre kerülünk, ragasszuk 
        a testünkre a lóvét. </p>
      <p>6. Sebésznek vakbélműtétnél nyeljük le nejlonzacskóban a paraszolvenciát, 
        hogy csak akkor jusson hozzá, ha tényleg elvégezte a dolgát.</p>
      <p> 7. Próbálkozhatunk apró ajándékokkal is, például Belgyógyászat I. c 
        egyetemi tankönyv, hímzett lázlap vagy esetleg egy infúziósállvánnyi kolbász. 
      </p>
      <p>8. Ha igazán hálásak vagyunk, rejtsük el a doktor úrnak ajándékozott 
        disznósajtban az általa kiemelt epekövet. </p>
      <h1>8 szilveszteri alapigazság </h1>
      <p>1. A szilveszteri bulikat azok szervezik, akiket sehova se hívnak meg. 
      </p>
      <p>2. A szilveszteri berúgás annyival izgalmasabb az évközbeninél, hogy 
        meg kell küzdeni a helyekért a detoxban. </p>
      <p>3. Éjfél előtt és után minden műsor jó, ha képesek vagyunk még bármilyen 
        a talajra merőleges testhelyzetet kialakítani. </p>
      <p>4. Bud Spencer ezért minden szilveszter után új házat vásárol. </p>
      <p>5. A papírtrombitásokat mindenki megölné, de szerencsére inkább berúg, 
        és trombitálni kezd maga is.</p>
      <p> 6. A szerpentin maximum olyan messzire repül, hogy ne lehessen többet 
        összetekerni. </p>
      <p>7. Minél több bulira mész el, annál távolabbi ismerősök lakásában teszel 
        egyre nagyobb kárt.</p>
      <p> 8. Az igazi barát az, akivel együtt már hánytál konfettiset. </p>
      <h1>8 legrosszabb szlogen az Európai Parlamenti választásokon</h1>
      <p>1. Második esély Augsburg után. MIÉP. Esélyt a szittyáknak. </p>
      <p>2. Mi tudjuk, hova nem lehetett menni negyven évig. MSZP.</p>
      <p> 3. Együtt Európába. De nélkülük. Fidesz. A nemzeti egység pártja. </p>
      <p>4. Európa minket vár, Önök maradhatnak. SZDSZ. Mi nem nézzük Önt madárnak, 
        de tényleg.</p>
      <p> 5. Húzzon mellénk egy keresztet. Jobbik. </p>
      <p>6. Egy kis párt is képes lehet nagy dolgokra. MDF. A közepes párt.</p>
      <p>7. Jó parasztnak lenni? Kisgazdapárt. Egy a sok közül. </p>
      <p>8. Ha ránk szavaz, akkor is ittmaradunk. MSZP. Itthon otthon vagyunk. 
      </p>
      <h1>8 legrosszabb mondat egy kőművestől </h1>
      <p>1. Főnök, az emeleten azért egy ötven a belmagasság, mert ott úgyis csak 
        gyerekszoba lesz. </p>
      <p>2. A fal azért dől befelé, mert ha kifelé dőlne, agyonütné a földszinten 
        a vizeseket. </p>
      <p>3. Ha ez a rózsaszín színező vakolat nem felel meg, befalazhatjuk az 
        ablakokat, és nem látja. </p>
      <p>4. Látja, ha letörjük a tükröt, pont befér a garázsajtón a kocsi. </p>
      <p>5. Nem a ház süllyed, a talaj emelkedik. </p>
      <p>6. A terasz befelé lejt, nehogy ráfolyjon a víz a gyöngyvakolatra, mert 
        leoldja. </p>
      <p>7. A vasat, ami a betonba kellett volna, leraktuk a kuka mellé, hátha 
        elviszi valaki, aki még csak most fog betonozni. </p>
      <p>8. Nézze, ha mínusz tízbe betonozunk, rögtön megköt. </p>
      <h1>8 legrosszabb dolog, ami egy marsjáróval megtörténhet</h1>
      <p> 1. Kizárólag a memóriájában lévő, az út folyamán viccből feltöltött 
        pornóképeket sugározza napi 24 órában. </p>
      <p>2. A légzsákok leeresztenek, de nem eléggé ahhoz, hogy ne látsszon az 
        egyikre ráírt kapjátok be zöld köcsögök felirat. </p>
      <p>3. Miután leszáll, kiderül, hogy a napelemek kinyitásához szükséges ceruzaelemeket 
        az egyik takarítónő kilopta, mert lemerült a walkmanje. </p>
      <p>4. Pont azon a hullámhosszon ad, ahol a Szlovák 1, ezért pánik tör ki 
        a Földön, hogy szlovák nyelvű marslakók invázióra készülnek. </p>
      <p>5. Az ünneplő tudósokból egy mérnők néhány sör után ötvennel nekivezeti 
        egy másfél tonnás sziklatömbnek.</p>
      <p> 6. Harminc évbe telik, míg egy utána lőtt Microsoft rendszermérnök fel 
        tudja telepíteni rá a javítócsomagot, és ismét működőképessé válik. </p>
      <p>7. Elszánt színesfém-gyűjtők lelopják róla a titán felniket. </p>
      <p>8. Frontálisan ütközik a másik marsjáróval. </p>
      <h1>8 legrosszabb mondat, amit egy általunk okozott koccanásos baleset után 
        mondhatunk</h1>
      <p> 1. Elnézést, van Önnél betétlap, mert az én kocsim lopott.</p>
      <p> 2. Kovács tanár úr, emlékszik, önnél tanultam vezetni, maga kente meg 
        a vizsgabiztost! </p>
      <p>3. Miért akkor fékezel, ha SMS-ezek, gennyputtony?</p>
      <p> 4. Felírná a rendszámomat, hogy azalatt én a fegyveres társammal beülhessek 
        az Ön autójába és elhajthassak?</p>
      <p> 5. Harmincért vettem és már az első sarkon kétszázernyi kárt okoz, megérte, 
        esküszök. </p>
      <p>6. Háromszázért szívesen jósolok az indexbura cserepeiből. </p>
      <p>7. Most tette le a nehézgépkezelői vizsgát, fogalmam nem volt, hogy az 
        úthengernek is van fékútja. </p>
      <p>8. Ne haragudjon, visszatolatna, mert a hűtőrácsot is le szeretném cseréltetni. 
      </p>
      <h1>8 legrosszabb mondat egy kozmetikusnál </h1>
      <p>1. Nyugodtan használja a szolit is, most féláron van, mert minden második 
        cső kiégett. </p>
      <p>2. Pödrés lesz vagy epillálás?</p>
      <p> 3. Ha értekezletre megy, csodálkozósabbra rajzolom a szemöldökét. Tudom, 
        hogy esős az idő, ezért csinálom alkoholos filccel.</p>
      <p> 4. Ha kívánja, gyufával kiégethetem az orrszőrét is.</p>
      <p> 5. Tudom ajánlani ezt teleshopos lakkprotektort, ha légpuskával fejbelövik, 
        akkor is sima lesz az arca és fényes.</p>
      <p>6. Most kaptuk ezt a blekkendekker epillátort, tőből kéri vagy cizelláljuk? 
      </p>
      <p>7. Kutyán kezdtem, de bevonták az ÁNTSZ engedélyem. Remélem, hogy maga 
        nem nyálzik.</p>
      <p> 8. Van uborkás, hidratáló és tisztító, de önnek inkább a végleges maszkot 
        javasolnám, mint a Vasálarcosban. </p>
      <h1>8 legrosszabb mondat egy vádlottól</h1>
      <p> 1. És akkor egy ismeretlen a kezembe nyomott egy fél kiló extasyt, azt 
        állítva, hogy gyomorégés ellen van. </p>
      <p>2. Valószínűleg a betonkeverőben rejtőzködött, így amikor már ki volt 
        öntve a térbeton, semmit sem tudtam tenni. </p>
      <p>3. A baleset előtt nem fogyasztottam alkoholt, mikor láttam, hogy a busz 
        az árokba fordult, akkor ittam meg fél liter pálinkát az ijedségre. Egyébként 
        is a baleset előtt nem én vezettem, mivel leálltam megpihenni, és akkor 
        váratlanul a kocsi elindult és nyolcvannal áttért a túloldalra. </p>
      <p>4. 10 percen keresztül folyamatosan zaklatott, így nem volt más választásom 
        mint leütni egy szolgálatos rendőrt, elvenni a pisztolyát, lopni egy kocsit, 
        majd kirabolni a benzinkutat, ahol dolgozott. </p>
      <p>5. Én kérem hirtelen felindulásból követtem el az adócsalást, amikor 
        megláttam a költségvetési hiányt, elborított az agyam a düh, és már csaltam 
        is. </p>
      <p>6. És akkor valaki a kezembe adott egy darab fehér műszálas anyagot, 
        hogy nézzem meg a hátulján a mosási utasítást, mire észbekaptam, már fel 
        is gyújtotta. </p>
      <p>7. Amikor azt kiabáltam, hogy fogjátok meg a rohadt drappot, akkor én 
        nem a közösség ellen izgattam, hanem csak egy tolvajra céloztam drapp 
        kabátban. A hajam meg azért rövid, mert buddhista vagyok, mint Richard 
        Gere. </p>
      <p>8. Én kérem csak azután kaptam észbe, hogy akiben a fejsze van, az az 
        élettársam, és nem egy élettársamnak öltözött betörő. Mission Impossible 
        2-ben is át voltak öltözve Tom Kruiznak. </p>
      <h1>8 alapszabály, hogyan építsünk valóságshow-ból karriert </h1>
      <p>1. Válasszunk két szótagos nevet, amit magunk is meg tudunk jegyezni. 
        Ha nagyon buták vagyunk, ez lehet a sajátunk is rövidítve. </p>
      <p>2. Építsünk imidzset, aminek az a lényege, hogy mindig álljon kicsit 
        furcsán a hajunk, ami alapján meg lehet különböztetni a többi imidzsestől. 
      </p>
      <p>3. Adjunk ki CD-t, amin egy számot elénekel helyettünk valaki.</p>
      <p> 4. Írjunk könyvet, ha nem vállalja el senki se a CD-t. Ha írni sem tudunk, 
        bízzunk meg valaki mást, aki legalább olyan buta, mint mi, de tud írni. 
        A könyv témájául válasszuk az életünket, ha nem volt, írjuk le, ki dugott 
        vagy kit dugtunk meg a műsorban. </p>
      <p>5. Szakítsunk azzal, akivel dugtunk a műsorban, majd jöjjünk össze vele 
        újra. Ha meg is ver, kihagyhatjuk a következő lépést. </p>
      <p>6. Jöjjünk össze valakivel, aki legalább annyiszor volt a Kiskegyedben, 
        mint mi, majd szakítsunk vele is. </p>
      <p>7. Írjunk még egy könyvet arról a fél évről, ami az előző könyv óta eltelt.</p>
      <p> 8. Bukjunk meg egy tévéműsorban végleg, majd legyünk alkoholisták. </p>
      <h1>8 alapszabály a vendéglátásban </h1>
      <p>1. Mindig legyen az asztalon gyertya, hogy elnyomja a büdös hús szagát. 
      </p>
      <p>2. Soha ne jegyzetelj rendeléskor! Amikor harmadszor viszed ki a rosszat, 
        már nem lesz erejük tiltakozni. </p>
      <p>3. Minél többet vár a vendég, annál kevésbé válogat. </p>
      <p>4. A "büdös életben nem is volt" helyett sokkal jobban hangzik az "épp 
        most fogyott el". </p>
      <p>5. A tegnapi maradékra használjuk inkább a konyhafőnök ajánlata szlogent. 
      </p>
      <p>6. A gulyásalapot szezonban úgy kell elkészíteni, hogy az 10 vagy 150 
        vendég esetén egyaránt elegendő legyen. </p>
      <p>7. A menü nagy előnye, hogy a maradékot nem kell átalakítani. </p>
      <p>8. A vendégnek mindig igaza van, de kit érdekel? </p>
      <h1>8 legdurvább főcím egy bulvárlapban</h1>
      <p> 1. Majkát örökbefogadta egy hód.</p>
      <p> 2. Sajtos tallérral verte agyon nevelőapját. </p>
      <p>3. Halakkal is csinálta, mielőtt bekerült a Villába </p>
      <p>4. Balázstól tudták meg Robi szülei, hogy fiúk a kétajtós szekrényekhez 
        vonzódik </p>
      <p>5. Vérhörcsögei támadták meg a nyugdíjas vízóraleolvasót </p>
      <p>6. Nem vagyok pedofil, állítja a gyermekkorú pornósztár </p>
      <p>7. VV Szabi unokatestvérét majdnem összekeverték Bulgáriában</p>
      <p> 8. Zöldborsófőzeléket ettek Anikó testéről a bennmaradt kanok </p>
      <h1>8 legrosszabb dolog, ami egy disznóvágáson megtörténhet </h1>
      <p>1. A böllér nem ér rá, ezért Stahl Judit szakácskönyve alapján próbálják 
        elvégezni a munkafázisokat.</p>
      <p> 2. A disznó nem akar kijönni, ezért a böllér megy be, de végül a disznó 
        győz. </p>
      <p>3. A garázsból kivezetett 380 volt öt emberrel végez, mire a disznó is 
        meghal. Ráadásul leég a vezeték, és soha többet nem lehet bekötni az esztergát.</p>
      <p> 4. A pörzsölés közben feltámad az égő disznó és beszalad a nappaliba, 
        majd lefekszik a 72 centis képátmérőjű hi black trinitron tévé alá meghalni. 
      </p>
      <p>5. Akkora a disznó, hogy nem fér el a saját belébe, ezért még egyet le 
        kell vágni, és ez így megy még két hétig, amíg valakinek eszébe nem jut 
        a műbél.</p>
      <p>6. Az ÁNTSZ kommandó nem fogadja el a pálinkakóstolót, hanem a disznóval 
        együtt lefoglalja. Ráadásul Marika néni műszálas otthonkáját 30 év után 
        először klórmésszel fertőtlenítik. </p>
      <p>7. A környezetvédők tiltakozása miatt greenpeace-s is kerül a véres hurkába. 
      </p>
      <p>8. Megkegyelmez a disznónak Medgyessy Péter, ezért 100 kiló szóját kell 
        levágnia a feldühödött torozóknak. </p>
      <h1>8 hasznos tudnivaló az EU-ban </h1>
      <p>1. Nemcsak a Balatonnál élnek németek, hanem egy olyan országban is, 
        amit róluk neveztek el. </p>
      <p>2. Londonban is lehet párizsi szeletet kapni. </p>
      <p>3. Svédországban is nyithatunk kerékpárszaküzletet, de jobban megéri 
        Hollandiában. </p>
      <p>4. Litvániában korlátozás nélkül elhelyezkedhetünk karosszérialakatosként. 
      </p>
      <p>5. Luxemburg fővárosa önmaga. </p>
      <p>6. Májustól megszűnnek a határok, csak nekünk mégis meg kell állnunk, 
        biztos, ami biztos. </p>
      <p>7. Külföldi emberek csak akkor vehetnek termőföldet, ha magyarok. </p>
      <p>8. Lettország korábban is volt, nem csak most lett. </p>
      <h1>8 bizonyíték, hogy magyarok laktak a Marson </h1>
      <p>1. Eleve szondát küldtek, hogy megtalálják őket. </p>
      <p>2. A Mars szó is magyar például. </p>
      <p>3. Van olyan ábrázolás, ahol a csodaszarvas fején egy szkafander van, 
        csak nem merik bemutatni a Nemzeti Múzeumban. </p>
      <p>4. A hazai italboltok környékén még mindig láthatunk kis zöld embereket, 
        akik ráadásul bicikliznek is.</p>
      <p> 5. Az amerikaiak kezdték meg a bolygó felderítését, ahol tudvalevőleg 
        minden tudós magyar. </p>
      <p>6. Mindenki tudja, hogy a Bonanza Banzai volt a magyarországi Men in 
        Black, és vajon miért? </p>
      <p>7. A Szent Korona is repülő csészealj formájú, a tetején egy antennával. 
      </p>
      <p>8. A magyar zászló is ezt szimbolizálja: piros, mint a bolygó felszíne, 
        fehér mint a marsi jég és zöld mint a marslakók. </p>
      <h1>8 legdurvább tévéműsor, ami a Sztárbox után jöhet</h1>
      <p> 1. Sztárhegylakó - csak egy maradhat, esetleg Sztárgladiátor oroszlánokkal 
      </p>
      <p>2. Terhes iszapbirkózás - ketten kettő ellen </p>
      <p>3. Kvízdaráló - rossz válasz esetén zacskóban mész haza</p>
      <p>4. Való Világ inside - a villalakók élete röntgen és endoszkópos felvételeken 
      </p>
      <p>5. Apacsavar - két családból álarcos szerkesztők elrabolják a családfőt, 
        és utána kamerával követik, hogy hogyan reagál a család, ha rosszul, egy 
        újabb családtagot rabolnak el, végül az a család győz, ahonnan még nem 
        raboltak el mindenkit </p>
      <p>6. Stardust - 5 sztárt kilőnek az űrbe, és beépített kamerán meg lehet 
        nézni, hogy mi lesz velük, két hetente visszakapcsolás, csak a hátborzongatás 
        kedvéért </p>
      <p>7. Baleseti sebészet live - élőben lehet követni az eseményeket egy bekamerázott 
        műtőben, és fizetős SMS-ben lehet dönteni arról, hogy milyen beavatkozást 
        hajtsanak végre az orvosok, a műtét után arra is lehet szavazni, hogy 
        melyik orvos melyik nővérrel jöjjön össze. </p>
      <p>8. Tudós pankráció - a Mindentudás Egyetemének kereskedelmi változata, 
        amelyben tudósok döntik el nyers testi erővel, ki közülük a legjobb </p>
      <h1>8 legrosszabb dolog, ami egy focistával megtörténhet </h1>
      <p>1. Már a pályára való kifutásnál rutinból lerántja a kísérő gyereket 
        és utána több százmillió néző szeme láttára le is köpi. </p>
      <p>2. A himnusz alatt akkor ér hozzá a kamera, amikor éppen a mellette állótól 
        kérdezi, hogy mi a szöveg. </p>
      <p>3. Lekési az első félidőt, mert nem sikerült beszárítania a haját. </p>
      <p>4. A túlzott gólöröm közben izomszakadást szenved. </p>
      <p>5. A mindent eldöntő tizenegyesnél szemébe csúszik a stylist által ajánlott 
        fejpántja. </p>
      <p>6. Annyira leizzad, hogy elengednek a hennás tetoválásai és megfogják 
        a mezét. </p>
      <p>7. Az EB végén derül ki, hogy puskázott a honosítási vizsgán, ezért mégsem 
        svéd, hanem albán.</p>
      <p> 8. A mezcserénél neki jut a legbüdösebb ellenfélé, ráadásul a zsebében 
        felejt egy szerencse ötszáz euróst. </p>
      <h1>8 biztos jel, hogy potenciazavarod van </h1>
      <p>1. A Playboy magazinnal pucolsz ablakot, az ÖKM-mel tömöd ki a cipődet 
        és az Extra Bizarr-ral fűtesz be. </p>
      <p>2. Csak azért jársz peep show-ba, hogy aprót szerezz a telefonáláshoz. 
      </p>
      <p>3. Ha meztelen nőt látsz, csak az jut eszébe, hogy mennyibe kerülne felöltöztetni. 
      </p>
      <p>4. Pamela Andersonra azt mondod, hogy tehetségtelen. </p>
      <p>5. A Fashion TV-t a ruhák miatt nézed. </p>
      <p>6. Selmeczi Gabriellát alkalmatlannak ítéled bármilyen politikusi feladat 
        ellátására.</p>
      <p> 7. A SAT1 éjszakai szexfilmje alatt szótárazol és/vagy németül ismétled 
        magadban a szöveget. </p>
      <p>8. Utoljára egy másodiknak parkoló kopasz és az anyja között gondoltál 
        szexre. </p>
      <h1>8 szempont egy reggeli televíziós műsorvezető kiválasztásánál </h1>
      <p>1. Tudjon hányás nélkül zsírosat enni reggel hétkor is. </p>
      <p>2. Ne zavarják a rákról való beszélgetés közben a jelenlévő chippendale 
        fiúk és az ételszag.</p>
      <p> 3. Legyen legalább annyira szellemes, mint Dévényi Tibor egy halotti 
        toron. </p>
      <p>4. Legyen butább minden meghívott vendégnél, hátha azok okosnak tűnnek 
        ettől. </p>
      <p>5. Beszéljen a lehető legidegesítőbb hangon, hogy ébren maradjanak a 
        tévénézők is. </p>
      <p>6. Tudjon megjegyezni legalább öt szponzorajándékot, ha már nem tud olvasni. 
      </p>
      <p>7. Ha nő, szeresse a tapadós felsőt, hogy elterelje a figyelmet a gyűrött 
        fejéről. </p>
      <p>8. Legyen legalább annyira izmos, hogy tudja három órán át tartani a 
        Rózsa György mikrofont. </p>
      <h1>8 legrosszabb dolog, ami egy beteggel történhet</h1>
      <p> 1. Összefirkálják a lázlapját a látogatóban lévő unokák, ezért átszállítják 
        a trópusi betegségek osztályára maláriával.</p>
      <p>2. Ebédosztásnál nem tud jelentkezni, mert mindkét karja el van törve, 
        ezért az egy hetes kórházi tartózkodás alatt csak egy Frutti cukrot fogyaszt, 
        amit az éjjeliszekrény fiókjában talált. </p>
      <p>3. Az egy hetes kezelésből három napot a betegszállító liftben tölt egy 
        figyelmeztető sztrájk miatt. </p>
      <p>4. Otthon leesik a létráról, és mire felébred, már nővé van műtve, mert 
        elírták a TAJ számát. </p>
      <p>5. Nem ad hálapénzt a betegszállítónak, ezért a kanyarokban magának kell 
        visszamásznia a kocsira. </p>
      <p>6. A vakbélműtét előtt egy kezdő műtőssegéd a szemöldökét is leborotválja. 
      </p>
      <p>7. A mellette fekvő menedzser kihúzza a lélegeztető gépét, hogy jusson 
        hely a notebookjának. </p>
      <p>8. Nem látják el, mert nem hozott magával gyógyszert, ágyneműt, nővért 
        és orvost. Ráadásul ki kell fizetnie azt a szikét, amit legutóbb felejtettek 
        benne. </p>
      <h1>8 biztos jel, hogy betegesen féltékeny vagy a barátnődre</h1>
      <p> 1. Ha ujjatlan pólót vesz fel, társaságban papírzacskót húzol a fejére. 
      </p>
      <p>2. Megtiltod, hogy levágja a lábán a szőrt és a fülét se gyantáztathatja. 
      </p>
      <p>3. A férfiszereplők arcát hurkapálcára tűzött számolókoronggal takarod 
        ki a tévében. </p>
      <p>4. Az apja is csak akkor adhat neki puszit, ha te közöttük állsz.</p>
      <p> 5. A legerotikusabb ruhadarab számodra a számzáras lánctanga. </p>
      <p>6. Csak ruhában szolizhat, úgy, hogy te a tetején ülsz. </p>
      <p>7. Az Othello végén felkiabálsz a címszereplőnek, hogy liberális buzernyák. 
      </p>
      <p>8. Ha külföldre mész, elásod a kertben és utána inkább keresel egy újat. 
      </p>
      <h1>8 legrosszabb dolog, ami egy postással megtörténhet </h1>
      <p>1. Bekapcsolva hagyja az elektromos sokkolót a táskában, így özv. Kalamárné 
        nyugdíjának folyósítása után 2 napig csak Technocollal tudja beállítani 
        a haját. </p>
      <p>2. Felszáll egy metróra, amin csak újpesti szurkolók utaznak, és nem 
        tud frappáns választ adni a te kis köcsög, fradista vagy? kérdésre. </p>
      <p>3. Épp a Pax tollát keresi könyékig a táskában, amikor felrobban a rablásgátló 
        festékpatron. </p>
      <p>4. Egy Readers Digest Ön nyert levél kézbesítése közben hirtelen felindulásból 
        vesén szúrják egy kötőtűvel. </p>
      <p>5. Amikor megtámadja egy pittbull, és maga elé rántja a pincérpénztárcáját, 
        a kutya tizenöt darab húszezrest harap keresztül, plusz tíz darab fémszázast 
        is. </p>
      <p>6. Egy nyugdíjas lefújja gázsprével a kulcslyukon keresztül, mivel túl 
        közel hajolt a kukkoló nyíláshoz, ami miatt úgy néz ki, mint Joda mester. 
      </p>
      <p>7. Miután titokban felgőzöl otthon egy vastagabb borítékot, kiesik belőle 
        5 gramm lépfene. </p>
      <p>8. Amikor a címzett megeszi a tértivevényt, még egy kis darabot az ujjából 
        is leharap. </p>
      <h1>8 legrosszabb dolog, ami kempingezés közben megtörténhet </h1>
      <p>1. A sátras utánfutóba a garázsban beköltözött egy görénycsalád, amit 
        csak a felállításkor veszünk észre.</p>
      <p> 2. Kigyulladnak a spirituszkockák a tetőcsomagtartóban és leég az összes 
        hálózsák.</p>
      <p> 3. Megpróbálunk a biciklikkel a kocsi tetején a kemping két méter magas 
        kapuján bemenni, a kocsinak sikerül is. </p>
      <p>4. Annyira körülárkoljuk a sátrat, hogy a fűrésztelepről kell pallókat 
        lopni a bejutáshoz. </p>
      <p>5. A kétszemélyes sátor felverésénél vesszük észre, hogy a személyes 
        idézőjelbe van téve a címkéjén, a kettő alatt pedig nyolc sor az apró 
        betűs rész. </p>
      <p>6. Kiderül, hogy a katonaságtól lopott sátorban van egy százmilliós biológiai 
        labor is.</p>
      <p> 7. Csak az első napi rosszidő elmúltával derül ki, hogy rajtunk kívül 
        mindenki nudista. </p>
      <p>8. A sátor felállítási útmutatója csehszlovákul van, egyetlen ábra nélkül, 
        és mire szótár segítségével lefordítjuk, kiderül, hogy a kenyérpirítóét 
        hoztuk el. </p>
      <h1>8 legrosszabb dolog, ami egy kommandóssal megtörténhet </h1>
      <p>1. Annyira speciális képzést kap, hogy a nyugdíjig segélyen kell élnie, 
        mert nem találnak neki feladatot. </p>
      <p>2. Arrébb sodorja a szél az ugráskor, ezért 50 békés banánfarmert mészárol 
        le Kolumbiában.</p>
      <p> 3. A mindent felrobbantó távirányítóban lemerül az elem. </p>
      <p>4. Amikor először próbál két helikopter gépágyúval lőni, hátul összeér 
        a két válla. </p>
      <p>5. Amikor búvárruhában átszalad egy tűzön, az négy számot ugrik össze 
        ágyékban. </p>
      <p>6. Az első bevetésen lekési a helikoptert, ezért már a határon lelövik, 
        amikor saját kocsijával próbál meg utánuk menni terepszínű arccal. </p>
      <p>7. Hiába integet, a fekete sísapkában sosem ismerik fel a Kék fényben 
        a vidéki rokonok. </p>
      <p>8. Elpusztul a világ, és csak ő marad életben meg Garamvölgyi László. 
      </p>
      <h1>8 legnehezebb dolog abban, ha egy nőnek férfiként kellene élnie </h1>
      <p>1. A villanyborotva pajeszvágójával kellene a fazont igazítania. </p>
      <p>2. A tangát csak a boxeralsó alá vehetné fel. </p>
      <p>3. Kénytelen lenne tükörből tolatni úgy, hogy közben nem ellenőrzi a 
        sminkjét </p>
      <p>4. A piszoárban csak nézelődhetne, ráadásul nem várhatná meg a barátnőit 
        sem. </p>
      <p>5. A műkörömről át kellene állnia a sárkányos tetkóra.</p>
      <p> 6. A meccsek alatt nem kérdezhetne semmit, ráadásul a sörért is neki 
        kellene kimennie. </p>
      <p>7. Maga helyett kellene kiállnia a kocsival, ha nem sikerül neki. </p>
      <p>8. Egy hónapból három héten át egyáltalán nem értené, mire gondol. </p>
      <h1>8 legrosszabb dolog a nudista strandban </h1>
      <p>1. Nincs mire akasztani a kabinkulcsot.</p>
      <p> 2. Nem lehet követ tenni a fecskébe a jobb optika kedvéért. </p>
      <p>3. A képeket nem tudod megmutatni a munkahelyeden. </p>
      <p>4. Kénytelen vagy a bőrödre tetováltatni egy NIKE pipát, ha villogni 
        akarsz. </p>
      <p>5. Legalább akkora esélyed van, hogy felkerülj az Internetre, mint Csisztu 
        Zsuzsának. </p>
      <p>6. Mindenki megláthatja a tévedésből a fenekedre tetovált boszú feliratot. 
      </p>
      <p>7. 20 százalékkal nagyobb felületen kaphatsz bőrrákot, és ugyanannyival 
        több naptejet is kell használnod. </p>
      <p>8. Ha elhagyod a kabinkulcsod, esélyed sincs a hazajutásra. </p>
      <h1>8 legrosszabb nyári rendezvény </h1>
      <p>1. Jehova tanúi - diszkó szórólapozók barátságos focimeccs az Astoria 
        aluljáróban. </p>
      <p>2. A Barátság TSZ kismama és traktoros Toldi Miklós versenye. </p>
      <p>3. Kozármislényi disznósajt fesztivál, és hagyományteremtő bélpucoló 
        találkozó. </p>
      <p>4. Agárdi Korda György tábor a popstrandon, a tarhonyás hús védnöke Balázs 
        Klári. </p>
      <p>5. Szotyi és makuka fesztivál a miskolci vasgyárban, sztárvendég Iti 
        és Renátó, valamint a Vasas Szakszervezet Metál Lédi hagyományőrző zenekara. 
      </p>
      <p>6. A Megasztár előválogatáson kiesett szereplőinek playback koncertje 
        a csepeli szabadkikötőben, a tömegoszlatásban közreműködik K. László kutyás 
        biztonsági őr. </p>
      <p>7. Ebesi búcsú sergő és céllövölde nélkül. </p>
      <p>8. Fásy Mulató a százhalombattai kőolajfinomítóban, ahol fellép a négy 
        éves Zámbó Jimmyke hasonmás is. </p>
      <h1>8 legrosszabb dolog, ami egy olimpikonnal megtörténhet</h1>
      <p> 1. A megnyitón korábban vonul be, és pont ott áll meg, ahol egy kentaur 
        meggyújt egy PB-gáz karikát. </p>
      <p>2. Amikor elfut mellette az olimpiai lánggal az utolsó futó, rágyújt 
        egy cigire, majd elfújja. </p>
      <p>3. Az úszódöntőben annyira testhezálló dresszt vesz fel, hogy soha többet 
        nem tudja levenni. </p>
      <p>4. Olyan messzire dobja a gerelyt, hogy vennie kell egy újat. </p>
      <p>5. A mesterlövészek lelövik a diszkoszvetés közben, mert túl közel dobta 
        Tony Blairhez. </p>
      <p>6. Annyi ragtapasz kell a mezén a szponzorok leragasztásához, hogy négyszeresére 
        nő a légellenállása.</p>
      <p> 7. Kétszer kell lefutnia a maratont, mert csak a végén derül ki, hogy 
        késett az óra. </p>
      <p>8. Annyi aranyérmet nyer, hogy hazautazáskor el kell adnia a kocsiját, 
        hogy ki tudja fizetni a vámot. </p>
      <h1>8 alapszabály egy taxishiénának </h1>
      <p>1. Budapest a repülőtér és a Hilton között terül el, a taxióra szerint 
        négyszer akkora területen, mint New York. </p>
      <p>2. A külföldiek után legalább 80 százalék nyelvpótlék jár, ha még hozzád 
        is szólnak, 100. </p>
      <p>3. Ha kanyarodáskor indexelsz, gyenge vagy. Ha sávváltáskor is, köcsög, 
        akinek leeresztjük a kerekét. </p>
      <p>4. A legrövidebb út nem létezik. A leggyorsabb út párhuzamos a legrövidebbel, 
        csak kétszer olyan hosszú, mert nincs lámpa.</p>
      <p> 5. Az Euró árfolyamát a túlerő határozza meg. Nyugdíjas német nénivel 
        szemben például 53 forint.</p>
      <p> 6. Aki megengedheti magának, hogy operába járjon, az ne sajnáljon 6500 
        forintot a Deák tértől.</p>
      <p> 7. A panaszkönyv mellett mindig legyen egy szamurájkard. A fogyasztóvédelmi 
        felügyelőség telefonszáma alá pedig írd oda alkoholos filccel négy nyelven, 
        hogy én is megtalállak, ha valami nem tetszik. </p>
      <p>8. Sose gyúrd szélesebbre a válad az ülésnél, mert nem éri el a fagörgős 
        hátmasszírozó. </p>
      <h1>8 legrosszabb, ami turista videózás közben megtörténhet </h1>
      <p>1. A kéthetes görögországi utat a tisztítókazettára veszed fel.</p>
      <p>2. Amikor ezt az utolsó nap észreveszed, egész nap forgatsz a gyerek 
        egyetlen szalagavatóról készült videójára. </p>
      <p>3. A zoomolástól olyan rosszul leszel, hogy lehányod a lencsevédőt, majd 
        rá is csavarod. </p>
      <p>4. Már az első nap ellopják a kamerát, viszont megmarad öt darab egyetlen 
        más kamerához sem használható tartalékakkumulátorod.</p>
      <p> 5. Nem tudod kikapcsolni a kamerát, mert japán nyelvű a használati utasít, 
        és ezért csak a repülőút és a rossz transzfer buszra szállás megörökítésére 
        jut kazetta. </p>
      <p>6. Annyira erősen nézel a keresőben, hogy vákuumosan rácuppan a szemedre 
        és csak a sebészeten tudják levenni, amit fel is veszel videóra. </p>
      <p>7. Lámpalázas leszel, amikor bekapcsolod a kamerát, ezért minden élményt 
        legalább négyszer kell felvenni. </p>
      <p>8. Miközben hátrafelé gyalogolsz, hogy beleférjen az Eiffel-torony a 
        keresőbe, elüt egy betonkeverő. </p>
      <h1>8 biztos jel, hogy alkalmas vagy miniszternek </h1>
      <p>1. Van bankszámlád, ahova a végkielégítést lehet utalni. </p>
      <p>2. Voltál már üzletember, így nem kell megvárnod, hogy mások keressenek 
        meg megvesztegetési szándékkal. </p>
      <p>3. Befér az otthoni garázsba a szolgálati Audi. </p>
      <p>4. Sosem beszéltél Kulcsár Attilával, mert nem hívott vissza. </p>
      <p>5. Beszélsz olyan nyelveken, amiket a miniszterelnök nem tud ellenőrizni. 
      </p>
      <p>6. Nem dolgoztál még közigazgatásban, így nem zavar össze a sok jogszabály. 
      </p>
      <p>7. Nagy a családod, így nem okoz gondot a vagyonnyilatkozat kitöltése. 
      </p>
      <p>8. Nincs szőlőd, mert ez az egyetlen dolog, amin fennakadnak mostanában. 
      </p>
      <h1>8 alapszabály egy biciklisfutárnak </h1>
      <p>1. Az elektronikus üzenet lehet, hogy gyorsabb nálad, de rajtad látszik, 
        hogyha vírusos vagy, nem fagysz le és bármelyik titkárnő tud kezelni. 
      </p>
      <p>2. A kerékpárút olyan, mint az úttest, csak autók parkolnak rajta, oszlopok 
        vannak a közepén és indokolatlan helyen ér véget.</p>
      <p> 3. A gyorsaság ne menjen a minőség rovására; legalább a vízhatlan hátizsákot 
        ne izzadd át. </p>
      <p>4. Ha azt akarod, hogy ne lopják el a biciklid, járj gyalog. </p>
      <p>5. Mindig legyen rajtad bukósisak, így legalább annak is fáj, aki kinyitja 
        a kocsi ajtaját a bicikliútra.</p>
      <p> 6. Két méternél hosszabb függönykarnist, zongorát és símaszkos embertől 
        átvett csomagot ne vállalj. </p>
      <p>7. Ha símaszkos embertől vállalsz mégis fuvart, vegyél te is símaszkot.</p>
      <p> 8. Ha lépfenét kézbesítesz, ne búcsúzkodj sokáig. </p>
      <h1>8 dolog, amit megtennél, ha te lennél Batiz András </h1>
      <p>1. Minden sajtótájékoztatót úgy kezdenék, hogy maradjanak velünk. </p>
      <p>2. Erotikusan szopogatnám a szemüvegem szárát, mielőtt áremeléseket jelentek 
        be. </p>
      <p>3. Ferkónak nevezném a miniszterelnököt bármilyen helyzetben. </p>
      <p>4. A sajtótájékoztatón mindig szponzoringben jelennék meg, például Délhúsos 
        nyakhímzéssel. </p>
      <p>5. Ha zuhanna a tőzsdeindex, a bejelentés előtt lenne leszbi show. </p>
      <p>6. Minden információt a Ribovácz családnak küldenék Dunaföldvárra. </p>
      <p>7. Az újságírók csak 90-es számon kérdezhetnének.</p>
      <p> 8. A lemondásom után könyvet írnék, Ha én ezt a kormányról elmeséltem 
        volna címmel… </p>
      <h1>8 legrosszabb dolog, ami egy gondolatolvasóval megtörténhet </h1>
      <p>1. Egy vidéki haknin K. Béla helyi alkoholista kőműves fejében nem talál 
        semmit, ezért megdobálják szalonnával. </p>
      <p>2. Véletlenül a saját gondolataiban kezd olvasni és lefagy. </p>
      <p>3. Vezetés közben kihangosító nélkül gondolatolvas, ezért frontálisan 
        ütközik egy kamionnal. </p>
      <p>4. Miután megkéri a húspultnál, hogy ne adjanak a szalámi végéből, öngyilkosságot 
        követ el az eladó gondolatainak hatására.</p>
      <p> 5. Koncentrálás közben görcsöt kap, és négy hónapon keresztül v-alakban 
        marad a szemöldöke. </p>
      <p>6. Mivel erős rövidlátó, állandóan félreérti, amit gondolatolvas. </p>
      <p>7. A Nap-Kelte reggeli adása után annyira felmegy a vérnyomása, hogy 
        megfő a szájában a gumicukor. </p>
      <p>8. Rájön, hogy Konta Barbara nem játssza a naivat. </p>
      <h1>8 legrosszabb, ami egy hungaristával megtörténhet </h1>
      <p>1. Beszorul egy turbószoláriumba nagygyűlés előtt.</p>
      <p> 2. Annyira bibircsókos a fejbőre, hogy még a szkinhedek is azt javasolják, 
        növessze meg a haját. </p>
      <p>3. Amikor karszalagban és bomberdzsekiben megy tüntetésre, megverik a 
        csövesek a metróban, mert azt hiszik, ellenőr. </p>
      <p>4. Egy reggeli műsorba sem hívják meg, mert nincs CD-je és hungarista 
        recepteket sem tud. </p>
      <p>5. Teniszkönyököt kap az állandó karlendítéstől, így minden párttársa 
        lebunkózza, mert sose köszön vissza. </p>
      <p>6. Kinevetik az okmányirodában, amikor nemzetvezetői jogosítványt kér. 
      </p>
      <p>7. Szálasi Ferenc helyett véletlenül a névsorban utána jövő Szikora Robi 
        képét tetoválják a karjára. </p>
      <p>8. A rá nehezedő pszichikai nyomástól színtévesztő lesz. </p>
      <h1>8 legrosszabb dolog, ami egy kínai étteremben történhet </h1>
      <p>1. Mire megeszed a savanyú-csípős levest az evőpálcikával, minden kihűl 
        és mindenki téged néz. </p>
      <p>2. Tíz percig beszélgetsz egy pincérrel, mert még mindig hajlong, mire 
        kiderül, hogy a nyakkendőjén állsz. </p>
      <p>3. Amikor megkérdezik, hogy a kólát édeszen vagy cípöszen kéred, azt 
        hiszed, hogy viccelnek, és a csípőset választod. </p>
      <p>4. Félreérted, azt a kérdést, adjanak-e enni a kutyádnak, mivel azt akarják 
        tudni, hogy elfogyasztod-e? Mire rájössz a tévedésre, már késő. </p>
      <p>5. Csak kínai étlap van, viszont magyar szakács, ezért minden étel sertéspörkölt 
        galuskával. </p>
      <p>6. A hétfőn a tavaszi tekercsbe ejtett fülbevalódat, a pénteki bambuszos 
        csirkében látod viszont. </p>
      <p>7. Kiderül, hogy csak akkor lett volna 3000 forint az ebéd, ha mindenből 
        tizet rendelsz. Így viszont 12.450,- </p>
      <p>8. Megfulladsz a szerencsesütiben lévő cédulától, amin az áll, hogy hosszú 
        életed lesz. </p>
      <h1>8 legrosszabb mondat egy magyar válogatott focistától</h1>
      <p> 1. Technikailag nem láttam különbséget a játékban, mert mire odaértem, 
        ők már elfutottak. </p>
      <p>2. Nem számítottunk rá, hogy náluk lesz a labda. Az edzésen mindig nálunk 
        volt. </p>
      <p>3. Amikor videón elemeztük őket, mindig vissza lehetett tekerni. </p>
      <p>4. Mire kitaláltunk az öltözőből, elfáradtunk fejben. </p>
      <p>5. Jobbak voltunk, ha nincs az a három gól, elhozzuk az egy pontot. </p>
      <p>6. A széleken erőltettük a támadást, csak a játékosaink középen voltak.</p>
      <p>7. Sokpasszos játékot játszottunk, amiben az ellenfél is részt vett. 
      </p>
      <p>8. A matematikai esélyünk abszolút megvan a kijutásra, ezért az edzéseken 
        inkább számolunk, hogy ne kelljen annyit futni. </p>
      <h1>8 legrosszabb dolog, ami a Nagy Ő-vel megtörténhet </h1>
      <p>1. A műsorba kerüléshez a stáb összes tagjával le kell feküdnie, és csak 
        három közülük nem férfi. </p>
      <p>2. 15 nőnek kell gyerektartást fizetnie, és a győztes még hozzá is megy. 
      </p>
      <p>3. Annyiféle nemi betegséget kap el, hogy a László kórházban külön stúdiót 
        kell berendezni. </p>
      <p>4. 10.000.000 ember tudja meg a tévéből, hogy mekkora köcsög, ezért egész 
        életében szingli marad. </p>
      <p>5. Kiderül az egyik kieső hölgyről, hogy APEH-es. </p>
      <p>6. Minden utat neki kell kifizetnie, mert elfelejt áfás számlát kérni 
        a tévé nevére. </p>
      <p>7. Megszúrja egy rózsa és száz évre elalszik. </p>
      <p>8. Őt is összehozza a sajtó Bochkor Gáborral. </p>
      <h1>8 legrosszabb dolog, ami egy jóssal megtörténhet </h1>
      <p>1. Asztaltáncoltatás közben egy tizenkét fős ebédlőasztal rátáncol a 
        nagylábujjára. </p>
      <p>2. Annyira előre látja a jövőt, hogy akkor már egy kuncsaftja sem él. 
      </p>
      <p>3. Kiég a kristálygömbben a halogén égő, ezért kénytelen vegetából és 
        krumplihéjból jövendölni. </p>
      <p>4. 82 évet jósol egy fitt 92 éves bácsinak. </p>
      <p>5. Lebukik, amikor az ügyfelek meglátják, hogy autóskártyából veti ki 
        a sorsukat. </p>
      <p>6. Nem tudja megjósolni, hogy egy APEH ellenőrnek nem ad majd nyugtát 
        a szolgáltatás igénybevétele után. </p>
      <p>7. Amikor csirkevérből próbál jövendölni, rosszul lesz és homlokkal belezuhan. 
      </p>
      <p>8. Szellemidézés közben beléköltözik egy nyolc tagú afgán család. </p>
      <h1>8 tuti ígéret a kormányprogramba </h1>
      <p>1. Annyi autópályát építünk, hogy minden avatás helyszínét három másik 
        autópályán lehet majd megközelíteni. </p>
      <p>2. Megszüntetjük a korrupciót a versenyszférában, hogy több jusson az 
        államira. </p>
      <p>3. Legalizáljuk a boroskólát és a málnafröccsöt. </p>
      <p>4. Bevezetjük az egyablakos rendszert és csökkentjük a köztisztviselők 
        számát. A polgármesteri hivatalokban ezután maximum egy ablak lesz nyitva. 
      </p>
      <p>5. A fiatal munkanélkülieknek biztosítjuk, hogy öreg munkanélküliek legyenek.</p>
      <p> 6. Törekszünk arra, hogy hazánk nemzetközi kapcsolatai előbb-utóbb belügyek 
        legyenek, még ha valamit el is kell foglalni. </p>
      <p>7. Megreformáljuk az egészségügyet és a közszolgálati televíziózást; 
        a betegcseréket élőben közvetítjük. </p>
      <p>8. Az esélyegyenlőség nevében mindenki kap egy lottószelvényt. </p>

<script type="text/javascript">
var gaJsHost = (("https:" == document.location.protocol) ? "https://ssl." : "http://www.");
document.write(unescape("%3Cscript src='" + gaJsHost + "google-analytics.com/ga.js' type='text/javascript'%3E%3C/script%3E"));
</script>
<script type="text/javascript">
try {
var pageTracker = _gat._getTracker("UA-15164850-1");
pageTracker._trackPageview();
} catch(err) {}</script>

</body>

</html>
